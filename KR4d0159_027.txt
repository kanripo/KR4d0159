# -*- mode: mandoku-view; -*-
#+TITLE: 華陽集
#+DATE: 2015-09-12 01:22:10.013959
#+PROPERTY: ID KR4d0159
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 27
#+PROPERTY: FILE SB12n0772-027華陽集-卷第二十七.
<pb:KR4d0159_SBCK_027-1a>¶
華陽集卷第二十七¶
　　　　　　　　　　　金壇後學于文熈校¶
　啓¶
　　與馬運使啓¶
折獄致刑欲革放紛之弊奉指銜命猥叨欽恤之司¶
自惟非材幸竊餘芘恭惟某官德名重於國器文譽¶
藹乎時髦簡在宸𠂻屈臨漕計積紅腐於九歲巳高¶
流馬之功奉紫泥之十行佇復富民之拜不圖朽質¶
獲近英標冀辱奬提粗逃癏曠决䑕牙之滯訟念方¶
愧於平反附驥尾以追途尚或希於致遠¶
<pb:KR4d0159_SBCK_027-1b>¶
　　與陳運使啓¶
衰病餘生顧何堪於禄仕澄清重&KR0009;竊自懼於顛隮¶
恭惟某官問學得之淵源才猷敏於經濟欲試幾㣲¶
之務暫淹飛輓之勞底(御/名)&KR0022;財巳見錢流於地上趣¶
歸禁路佇觀詔下於日邉曾是陳人獲聮治部䑕牙¶
决訟深慚行露之歌鵬翼摶扶願假垂天之蔭¶
　　回趙提㸃啓¶
臥疾鄉閭莫遂挂冠之請按行獄市徒増攬轡之羞¶
尚幸庸虛仰依明哲恭惟某官受天間氣爲國老成¶
蘭省潜郎藹聲華於士論蓬山仙伯獨領䄂於英游¶
<pb:KR4d0159_SBCK_027-2a>¶
惟其多開物成務之材故欲展富國彊兵之術鍾官¶
咸&KR0108;寶藏滋興佇聞馹詔之頒歸踐鴛行之寵豈伊¶
朽質獲近餘光登元禮之門念進趨之匪遠倒陳遵¶
之牘辱襃借以彌勤適方在行不卽裁報¶
　　回宣州張守啓¶
衰病餘生杜門巳久澄清重寄攬轡奚堪欲稍緩於¶
曠癏幸宻依於明哲伏惟某官學窺聖域名右漢廷¶
直指遺風吏識乗軺之舊剖符新政人推臥閤之賢¶
遠圗暫屈於州麾異寵卽歸於禁路顧玆頑鈍夙仰¶
聲猷邈爾治封未講郵書之好藹然謙德先貽衮字¶
<pb:KR4d0159_SBCK_027-2b>¶
之襃欽佩過情重慚不敏¶
　　回建昌朱守啓¶
登孟博之車量材曷稱倒陳遵之牘荷意惟勤適將¶
命以在行愧占詞之弗謹某官風雲逸足霄堮垂光¶
龍馬&KR0018;圖聮内閣&KR0201;嚴之直鹿車方道廣侯&KR0022;惠養¶
之仁念久去於蓬山冝卽歸於禁路豈伊晚節獲覘¶
餘光疇昔論交尚紀緒言之益撝謙下逮猥先翰墨¶
之頒足未及於踵門心巳傾於望履¶
　　與池州葉守啓¶
伏審光奉明綸寵臨巨屏妙簡西清之列暫分北顧¶
<pb:KR4d0159_SBCK_027-3a>¶
之憂下車云初闔境相慶恭惟某官道貫三代學通¶
九流屢更藩翰之勤綽有神明之政矧池陽之名郡¶
當江左之上游兵火仍灾痛創殘之未&KR0024;閭閻復業¶
仰慈惠之方深行聞臥閤之功遂促追鋒之召某禀¶
生甚拙慕德惟深將命在途漸喜封圻之近造門有¶
日卽諧雲霧之披¶
　　回太平許守啓¶
伏審光膺宸綍懋建州麾仰師帥之得賢措兵民於¶
無事歡呼所至遠邇惟均伏惟某官忠嘉夙簡於上¶
心才術更優於時論藩垣借重拯黔&KR0058;於塗炭之餘¶
<pb:KR4d0159_SBCK_027-3b>¶
樽俎折衝驅盜賊於笑談之末雖下車之日未久而¶
閉閤之風巳高將促召於鋒車遂進儀於禁路顧兹¶
庸&KR0728;竊服聲猷銜命于行尚阻膺門之謁鳴謙下逮¶
猥先蕭牘之頒拜賜則優感銘&KR0154;旣¶
　　與饒州李守啓¶
&KR0018;薪嬰疾將待盡於餘年&KR0259;轡之官遽叨榮於一路¶
自視衰遲之迹尚依明哲之光恭惟某官抱王佐之¶
偉材明國家之大體進儀禁路專史臣言動之書出¶
偃侯藩著循吏撫綏之政閱時未久雅望益隆豈容¶
臥閤之堅行趣追鋒之召敢圖晚節獲並英游奉指¶
<pb:KR4d0159_SBCK_027-4a>¶
不才莫决鼠牙之訟危蹤有託徒欣驥尾之榮¶
　　回董提刑啓¶
鄉閭待次聊欲奉𩀱親之歡獄市平反何以當一路¶
之&KR0009;未卜交符之日巳深攬轡之羞正頼故人曲垂¶
大芘伏惟某官天麟表瑞廟璉&KR0091;珍蔚高國士之風¶
早勵古人之志螭蚴直筆已推狐史之家聲芸閣紬¶
書更仰蓬山之舊業稍淹大用良鬱師言佇促鋒車¶
復還禁路自顧衰遲之迹夙叨朋舊之私邈未造於¶
高閎猥辱先於華問瑰詞借譽敢忘置䄂之三年良¶
晤有期尚幸解顔而一笑¶
<pb:KR4d0159_SBCK_027-4b>¶
　　賀權樞宻啓¶
伏審光奉明綸進登右府允協股肱之望獨當宥宻¶
之司無間邇遐同増抃喜竊以國體所繫兵柄爲先¶
峻極西庭上應斗樞之象賛襄宻命入籌帷幄之嚴¶
事有關於中書尊實等於丞相欲廟堂之増重顧選¶
授之尤難方將委任而貴成並注安危之意有能&KR0108;¶
庸而熈載宜兼文武之資恭惟某官受天傑材爲國¶
重器學海造域中之大孔孟同歸談鋒多堂上之竒¶
孫吳暗合早飛騰於華近屢罄竭於忠嘉矧當四方¶
&KR0018;固之時尤賴千里折衝之策果膺殊渥遂賛本兵¶
<pb:KR4d0159_SBCK_027-5a>¶
玉帳經綸旣奠安於宗社槐庭宻勿卽正位於公台¶
仰觀君子之所爲期與天下而同慶某禀生踈拙夙¶
荷眷知聞新命之初傳覺歡悰之倍集心同燕雀徒¶
忻廣厦之成身繫匏𤓰莫遂趨庭之謁其如頌詠曷¶
究敷陳¶
　　賀參政啓¶
伏審光奉明綸入參大政事關廟社喜格天人竊以¶
治道所先擇賢爲大置諸廊廟必求名德之全若時¶
謀謨用協股肱之望矧國家之多難方宵旰以深憂¶
將期解甲而息肩尤在折衝而制勝故隨會見用𣈆¶
<pb:KR4d0159_SBCK_027-5b>¶
國之盜逃犇而汲黯在朝淮南之謀寢息公議旣與¶
羣陰自消爰有哲人克膺明命恭惟某官金聲玉振¶
武緯文經議論醇乎古人備四時之正氣典章出其¶
大手炳三代以同風起自祠庭復還視草坐席未温¶
於東閤機衡遂賛於中台衆賢聚於本朝巳覺巖瞻¶
之峻上帝賚之良弼行外鼎鉉之尊某晚學何知承¶
顔最舊念去桃隂之久幸依枌里之仁新命初傳懽¶
悰倍集按行獄市方親駻突之鞿瞻望鈞墀坐阻鳧¶
趨之謁其如欣訟曷究叙言¶
　　賀内翰啓¶
<pb:KR4d0159_SBCK_027-6a>¶
伏審光奉明綸還直北門之峻親承宻㫖獨居東閣¶
之尊驚詔令之一新仰恩榮之加舊歡呼相慶中外¶
所同竊以翰墨文章擅詞林之寵詢謨獻納專内相¶
之權是爲儒選之極高殆非他才之可雜玉堂晝静¶
鈴索夜呼備黼座之天臨紛書詔之雲委任官能否¶
係國重輕實惟選授之難况在艱虞之日憂邉思職¶
將推頗牧於禁中求舊得人豈歎嚴徐之見晩恭惟¶
某官曠世之高才獨歩立朝之大節可觀以忠信結¶
於深知彼功名視爲餘事仰斯文之未墜頼故老之¶
重來蓮燭夜歸墨麻曉出山東悍卒行聞感泣之思¶
<pb:KR4d0159_SBCK_027-6b>¶
坐上同寮佇興禮絕之拜某稟生踈拙夙荷眷知聳¶
新命之初傳&KR0116;歡悰之倍集¶
　　賀建康李端明啓¶
伏審外華秘殿出鎮雄藩十國爲連兼總兵民之&KR0009;¶
萬夫觀政坐銷愁歎之聲無間邇遐同極抃喜恭惟¶
某官大事能斷遠圖是經秉直節而不回肅威名之¶
久著立朝抗論姦謀旣息於淮南分閫授師茂略更¶
煩於江左隱&KR0002;長城之勢居然奠枕之安豈徒臥護¶
於一方葢將信威於萬里顧茲庸陋叨荷眷知獄市¶
按行未卜交符之日台墀趨進預欣望履之榮儻𪧐¶
<pb:KR4d0159_SBCK_027-7a>¶
惠之未忘尚孤蹤之有託¶
　　朱相逺迎啓¶
伏審光奉明綸寵還真館促赴鋒車之召有嚴衮路¶
之趨久屬望於蒼生佇儀圖於舊德入當國論冝大¶
臣無憚於暑行妙簡淵𠂻諒宣室巳傾於前席觸炎¶
威之方熾渉砥道以惟勤聳聞旌馭之來首獲望塵¶
之拜其爲欣幸罔罄敷陳¶
　　上呂都督啓¶
伏審杖鉞臨戎益峻三台之望前茅啓道有嚴十乗¶
之行肅萬旅以營屯擁百神而訶護江山改觀廟社¶
<pb:KR4d0159_SBCK_027-7b>¶
妥寧恭惟某官忠憤格於天淵勲名震乎夷虜任兹¶
國事獨以身先鶉火方中觸炎曦而岡避招搖在上¶
考視履之多祥某志在執鞭職當&KR0018;弩屬採薪而獲¶
疹趨半道以馳還尚賖約束之嚴竊動震惶之色仰¶
惟鈞造俯賜鑒憐¶
　　與韓舎人啓¶
阻奉英標念久更於歲籥逷聞吏隱方就逸於祠庭¶
仰高静退之風重積瞻馳之素恭惟某官才雄當代¶
名配古人進登侍從之華獨藹詞章之譽承明厭直¶
閔勞旣遂於高情宣室召還圖任將歸於大用顧兹¶
<pb:KR4d0159_SBCK_027-8a>¶
頑鈍夙荷眷知論五經於石渠尚記緒言之益按九¶
章於獄市敢忘厚德之依適整駕以在行喜望塵之¶
不遠儻未絶曳&KR0322;之禮期遂造於門墻猶或崇伐木¶
之仁願復承於謦欬歡悰所激占叙奚殫¶
　　與姚都運啓¶
竦服聲猷志極高山之仰叨承芘映寵增末路之光¶
馳驅尚阻於登龍窹寐敢忘於附驥恭惟某官名高¶
月旦識洞陽秋問學深游夏之科才術妙管蕭之亞¶
有嚴戎閫聮上相之賔寮獨任計臺萃六師而飛輓¶
威行八路風動一時民不告勞士有𪧐飽策殊勲於¶
<pb:KR4d0159_SBCK_027-8b>¶
異日孰先經畫之勤拜新渥以還朝佇副弼諧之望¶
時當流火凉生穉金聞旌斾之少休諒神人之咸喜¶
起居甚適福履具宜不勝拳拳門墻之私聊貢區區¶
竿牘之問¶
　　與傅參謀啓¶
走塵路之七旬敢有懷安之志望牙旗於千里浸稽¶
伏謁之儀非自置於闊踈諒必蒙於簡照恭惟某官¶
才雄當代名配古人富五經之紛綸爲四海之模楷¶
&KR0108;志英特濟時艱危尊相臣以兼將臣首冠賔僚之¶
選使仁者以佐賢者獨高籌策之良沉深方賛於中¶
<pb:KR4d0159_SBCK_027-9a>¶
權叅决遂專於帥閫威行八路風動一時坐分北顧¶
之憂遠却南侵之侮戮鯨鯢以築京觀期國難之將¶
平作舟楫而濟巨川竚祖風之復振顧茲么麽雅辱¶
眷知一去門墻七更歲籥心傾三益敢論杵臼之交¶
職在九章正頼帡幪之芘卽奉承於約束巳切戒於¶
馳驅¶
　　與劉參議啓¶
逖遠聲猷毎極高山之仰頻更㓂亂靡遑尺牘之修¶
退念闊踈伏増震懼恭惟某官瑞麟一角祥鳯九苞¶
學窮游夏之淵源文列傅班之伯仲姓字早標於千¶
<pb:KR4d0159_SBCK_027-9b>¶
佛名敢直言忠嘉屢罄於七人事無遺策志欲康於¶
天歩時方迫於戎昭泛淥水而依紅蓮沉静巳煩於¶
遠略渉赤墀而登紫禁便蕃行服於邇聮惟是謬庸¶
夙承眄睞幸因賤事當稟令於轅門巳渉修途卽通¶
名於賔謁¶
　　與韓太尉啓¶
伏審南服宣威破梟羣而電掃北轅奏凱肅虎士以¶
雲屯諒先十乗之行自致百神之護恭惟某官智深¶
韜略神授機符當國歩之多艱&KR0108;戎昭而特起漢壇¶
獨拜家聲旣嗣於淮陰衛幕遐征師律益嚴於㶚上¶
<pb:KR4d0159_SBCK_027-10a>¶
肆平巨猾果奏膚功亟振旅以還軍佇䇿勲而進律¶
某平反獄市景仰轅門竦行斾之匪遙顧趨風之敢¶
後卽期瞻望預極忻愉¶
　　賀孟參政啓¶
伏審光奉制書肇臨督府機衡舊德載聮上衮之華¶
𧴀虎新軍更肅中權之令歡欣畏愛遠邇均齊恭惟¶
某官温温秉君子之文挺挺有大臣之節深憂國計¶
自結主知廊廟登賢蚤入陪於大政甌閩謀帥亟掃¶
蕩於兇渠顧兹八路之權尤屬九重之慮欲成丕烈¶
宜付偉人𢌿冊命以加榮更節旄而増重居然莫枕¶
<pb:KR4d0159_SBCK_027-10b>¶
隱&KR0002;長城恢漢祚於中原佇復孔明之策扶唐室而¶
再造徐觀尚父之功某身在洪鈞職當部屬望光塵¶
之入境夙堅&KR0018;弩之誠受約束以趨風將遂執鞭之¶
志¶
　　與詔使啓¶
伏審光膺宸詔榮奉使華問俗觀風按六條而黜陟¶
登車攬轡聳百郡之觀瞻恭惟某官天賦遠猷世獲¶
重語公才公望早膺&KR0018;扆之知允武允文遂賛樞庭¶
之議肆求直指果副僉諧導德意於閭閻兵火之餘¶
達幽枉於宵旰焦勞之際威行漢節仍兼御史之權¶
<pb:KR4d0159_SBCK_027-11a>¶
名配周官大振撢人之職矧蹇帷特專於所任而授¶
指固異於常時暴勝之高逐捕之名徒繡衣之有耀¶
范孟博抗澄清之志曾給札之無聞孰&KR0002;當仁斯爲¶
盛舉某衰遲末路景仰英標叨承犴獄之司平反何¶
有忽報輶軒之動投劾靡遑儻使靑天𫉬雲霧之披¶
尚覬厦屋有帡幪之賜¶
<pb:KR4d0159_SBCK_027-11b>¶
