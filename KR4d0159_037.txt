# -*- mode: mandoku-view; -*-
#+TITLE: 華陽集
#+DATE: 2015-09-12 01:22:10.449921
#+PROPERTY: ID KR4d0159
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 37
#+PROPERTY: FILE SB12n0772-037華陽集-卷第三十七.
<pb:KR4d0159_SBCK_037-1a>¶
華陽集卷第三十七¶
　　　　　　　　　　金壇後學于文熈校¶
詩¶
　　歲前三日立春值雪㑹同僚飲¶
三日殘冬趂臈回飛霙滿眼送春來香浮綵勝隨冝¶
帶花着瑶林是處開巳卜屢豐歌井邑何妨乗興倒¶
樽罍東陽莫訝休文瘦老病仍添一歲催¶
　　上元¶
上元春色壓輕寒故事賔僚集晚筵合坐香浮花裊¶
娜捲簾風定月嬋姢閭閻盡道冝新歲燈火何妨減¶
<pb:KR4d0159_SBCK_037-1b>¶
去年堪笑樽前窮太守只愁老病欲歸田¶
　　休官¶
乞得淸朝一病身杖藜歸去老山村室廬旋築新椽¶
就松菊猶㝷舊徑存漸喜有緣窮野興只慚無路報¶
君恩百年來日知餘幾且把生涯付一樽¶
　　弟姪三人同日受官實爲吾家盛事老懷不勝¶
　　抃喜作四小詩見區區之意¶
恩光初自九天來玉樹三枝一日開造物無私人共¶
慶那知陰德舊栽培¶
三世追榮荷聖恩諸孫仍見捧&KR0093;綸當年孝友家聲¶
<pb:KR4d0159_SBCK_037-2a>¶
在流慶増光屬後人¶
恩&KR0129;新綠照新秋文雅鄉評早見收王謝故應人物¶
勝芝蘭生處自風流¶
淸時得謝老山村弟姪相過慶一門結綬滿庭青&KR0002;¶
&KR0002;莫辭勤苦報君恩¶
　　郊祀慶成用堅韻¶
圓丘迎日至大駕肅天臨樂奏來靈享嵩呼動德音¶
均恩寰宇慶望闕老臣心基命歌周雅何勞五字吟¶
　　作亭池上日游其間頗覺自適¶
歳晚穿池結小亭地偏聊欲&KR0009;幽情虛簷風度披襟¶
<pb:KR4d0159_SBCK_037-2b>¶
爽曲㟁波平照眼明過我賔朋無厭數傍人鷗鷺不¶
湏驚聖朝乞得身閑散便覺淵明是隔生¶
　　題喜歸亭¶
君恩賜我老莵裘旋築池亭野&KR0208;幽地勢曲連青嶂¶
遶波光環匝翠煙浮興來樽酒隨時辦客散琴書盡¶
日留爲問標題意何在一生心足是歸休¶
　　次韻袁仲誠見贈¶
解組清朝返舊鄉依然門巷接回塘閒身乍覺鳥聲¶
樂緩歩重㝷花徑香多謝故人停桂棹何妨清夜醉¶
霞觴新詩贈我光蓬屋十襲應同夏后璜¶
<pb:KR4d0159_SBCK_037-3a>¶
　　再用喜歸亭韻¶
晏子區區惜弊裘吾衰亦戀故山幽得歸更喜詩盈¶
軸任逹寧須酒拍浮巳縱虛名身外去肯將俗物眼¶
邊留只慚老&KR0018;君恩重結草他年報未休¶
　　送張輔&KR0056;省試¶
明詔搜賢動四陲西來一鶚冠羣飛擅場筆勢驚華¶
省&KR0036;策才名上紫㣲無&KR0018;題橋平日志要看懷綬故¶
鄕歸相逢肯惜傾家釀巳約鶯花(御/名)勿違¶
　　簡表仲誠覔芍藥花¶
老來百計不相&KR0028;詩句雕鐫興亦䦨只有好花堪照¶
<pb:KR4d0159_SBCK_037-3b>¶
眼從君聊借一枝看¶
　　仲誠和詩四首又疊送花再用韻荅¶
筆陣橫飛屢叩&KR0028;嚴兵夜戰迫更䦨好花多謝頻分¶
我怯敵䰟驚未暇看¶
　　避㓂舟中風雪大作¶
扁舟避㓂艤山隈問捷江城信未廻犯夜號風驚夢¶
破催寒飛雪送愁來三軍挾纊煩温詔百戰搴旗頼¶
雋材巳辦磨崖頌功烈竚還生意&KR0036;春雷¶
　　王伯壽示佳作備述窮苦次韻奉呈¶
吟殘翻水筆生春秀句驚人字字新賦料楊雄誰可¶
<pb:KR4d0159_SBCK_037-4a>¶
敵才高太白善無鄰清心鳴鏑増豪氣刮膜神箆浄¶
俗塵唯有訴窮疑太過文章從古忌悲辛¶
　　雪作¶
朔風吹雪應嘉時蔌蔌空庭静夜知歲稔不須占瑞¶
諜家貪尤喜映書帷花雖無艶難争巧舞不成行也¶
自竒病起老翁迷眼界寒牕呵筆彊裁詩¶
　　招親舊賞花¶
名花朶朶向人開家釀沉沉旋撥醅咫尺晴川風更¶
便追歡何惜片帆來¶
　　安人生日¶
<pb:KR4d0159_SBCK_037-4b>¶
聞道防秋&KR0123;語來生朝宴席爲君開黄花也似知人¶
意争挽歡聲入壽杯¶
　　聞大帥勇决直趨北界喜而作此¶
牙旗動處擁&KR0411;貅直渡黄河塞草秋百萬胡兒陣前¶
死肯教衛霍獨封侯¶
　　次韻王周伯和應文詩¶
先生詩興浩難收苦思俄驚兩&KR0066;秋變格競傳吳富¶
體懷沙擬續畔牢愁㑹令後學輕焚藁消得時名號¶
&KR0029;樓我老恨無青玉案錦囊分示&KR0002;爲酬¶
　　應文監視刈穫有詩輙和一篇恐以一飽廢學¶
<pb:KR4d0159_SBCK_037-5a>¶
　　因而勉之¶
杖藜何日下西疇想見欣逢歳有秋可但聚糧供腹¶
飽還應釀秫散眉愁决科佇看標金榜得路終期侍¶
玉樓莫把光陰等閑弃一朝淸問要人酬¶
　　九日用前韻¶
間裏光陰逐水流重陽忽復故園秋休言白髮從教¶
老試挿黄花也解愁感舊有時曾落㡌憑高無力更¶
登樓昏昏病&KR0180;唯堪睡詩債休催未暇酬¶
　　走筆戲呈世叔伯逹二親友¶
老來無計了殘年只有歡情&KR0009;酒邉歌舞借看真逹¶
<pb:KR4d0159_SBCK_037-5b>¶
士忍將朱戸鎻嬋姢¶
　　次韻周伯見贈¶
㓜子童孫乏寸長遷官同日&KR0013;榮光芝蘭瑞色來空¶
翠南露恩言滿詔黄莫訝飛騰循九品㑹看毫末聳¶
千章卽今天子&KR0053;羣策廊廟訏謨要主張¶
　　用前韻¶
百歲休誇日月長十分逾八歎流光精忠許國心猶¶
赤老病催人髪巳黄扶杖毎聞宣鳯詔望雲無路仰¶
龍章恢圖幸有臯&KR0490;在坐看朝綱萬目張¶
　　次韻方守送進士¶
<pb:KR4d0159_SBCK_037-6a>¶
下詔徴多士彈冠動四溟三場遵舊典八韻見明經¶
勸駕勤州牧吟牋詫地靈春風歸路近衫色照山靑¶
　　次韻周伯謝綿襖長篇¶
最宜爲誥唐仲舒上林子虚漢相如喜君萬事&KR0180;着¶
眼獨向文章情未踈家貧肯戀儋石儲船漏則巳那¶
復袽素志蹉跎雪侵&KR0066;靑衫匍匐塵滿&KR0322;可憐虞翻¶
屯骨相相逢呼我丈人行夜聞抵掌論開邉怒髮衝¶
冠一何壯驦裘典盡終諱寒忍寒悲歌行路難綈&KR0129;¶
恐貽范叔怒長篇忽拜烏&KR0093;䦨辭章典要古所尚餘¶
子碌碌何足仰願君回筆頌皇猷偃武修文荅靈貺¶
<pb:KR4d0159_SBCK_037-6b>¶
天子亟欲聞盡言前席還應虚黈纊¶
　　老夫辭榮里居行年八十酒間謾成拙句二首¶
　　述意而巳不以示外也¶
莫笑樽前白髮翁曾&KR0016;竹馬戯元豐年彌八帙癡頑¶
在身荷三朝寵眷隆綠野敢將前哲比香山幸有老¶
人同興來尚欲㝷幽去收拾殘春杖屨中¶
老病辭榮日月邉歸來擬作地行仙飛霜滿鬂三千¶
丈止水觀心八十年松菊雖存堪&KR0009;傲干戈未定敢¶
安眠君王宵旰圖恢復洗眼神兵策萬全¶
　　親舊以老夫年及中壽旣辱臨况又多以詩詞¶
<pb:KR4d0159_SBCK_037-7a>¶
　　相慶祝顧衰謝何以得之輙成鄙句叙述感悰¶
老來光景去駸駸親舊應多惜老心傾葢義高&KR0031;白¶
璧開函詩敵萬黄金催年生怕玲瓏唱醉夜寧辭鑿¶
落深多謝慇懃祝彊健&KR0009;言衰病莫相侵¶
　　老病¶
蕭然華髮映蒼顔九帙開來第一年錬盡交游難諱¶
老養成衰病却安禪新春巳&KR0018;登山屐舊賞空慚載¶
酒船張緒風流那復少坐看飛雪弄晴煙¶
　　送&KR1690;孫省試¶
英髦雲集幾千人羣試争看藝絕倫一鼓搴旗先作¶
<pb:KR4d0159_SBCK_037-7b>¶
氣三場下筆要如神决科無失靑氊舊拜賜重添緑¶
綬新秀&KR0036;孫枝吾欲見夢魂巳到上林春¶
　　次韻洪總領題花信亭得江樓二首¶
誰爲傳花信新亭破睡風春回芳意早客到賞心同¶
酒盞摇江渌詩牋照坐紅無由接歡宴危坐正書空¶
　　二¶
地勝宜樓觀臨江勢屹然橫波吞翠壁倒影挿雕椽¶
老子難收興雲安未足憐由來詞翰手五鳯獨居前¶
　　見華陽舊題刻石有感¶
舊句入貞珉新題亦巳陳光陰如許速誰是百年人¶
<pb:KR4d0159_SBCK_037-8a>¶
　　某上章辭免召命蒙恩矜許仍賜羊酒存問自¶
　　念衰殘辱此異數不勝感天荷聖之情謹課成¶
　　拙詩一首¶
昧死飛章上九天懇辭嚴召卒餘年綸言寵念桑榆¶
迫臺餽恩垂&KR0040;露偏異數一時真創見窮鄉萬口徧¶
誇傳吾衰忝冐知難報結草它年敢避先¶
　　用前韻¶
召節煌煌下帝&KR0028;君王圖舊起高年露章懇避回天¶
&KR0297;拜命歡呼壓地偏錫饌宰官侵夜到問安州牧置¶
郵傳辭榮有耀人皆說誰解清時獨占先¶
<pb:KR4d0159_SBCK_037-8b>¶
　　考妣贈官一時榮耀老懷易感輙敬書長句¶
&KR0093;綸五色錦爲囊寵贈&KR0031;親廟室光位列三&KR0012;升極¶
品名加大國啓新疆劬勞仰荷湛恩報精爽應知積¶
慶長燕及子孫宜勉力忠勤他日繼遺芳¶
　　送彦禮弟赴歙尉四首¶
莫辭官小路間&KR0028;趂取春風穩着鞭無限淸時推轂¶
手冲天何必待三年¶
池塘春草促君詩阿緒風流絮欲飛滿眼吾家好風¶
景正須相賞忽相違¶
高才自是古梅仙綵棒何須向壁懸&KR0051;盗奔秦無一¶
<pb:KR4d0159_SBCK_037-9a>¶
事爐董深炷好安禪¶
空詩羞澁送君行老病難堪叙别情天假吾年未填¶
壑它時猶及問歸程¶
　　舊所乗馬老且瘠見之感懷¶
人衰馬亦老不踏長安道筋力漸疲羸鞍韉謾華好¶
見我勿嘶鳴爲爾動懷抱無復矍鑠時去去飽豐草¶
　　夜思出處因作戲言¶
仕路定風波人生能幾何時來聊試手爲瑞不宜多¶
　　老來交朋淪謝雖婢僕亦無在者感舊忽覺凄¶
　然¶
<pb:KR4d0159_SBCK_037-9b>¶
故交淪没水東流歳晚無人話昔遊飛絮落花何足¶
道忽經風&KR0040;亦添愁¶
華陽集卷第三十七(畢)¶
