# -*- mode: mandoku-view; -*-
#+TITLE: 華陽集
#+DATE: 2015-09-12 01:22:09.422714
#+PROPERTY: ID KR4d0159
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 13
#+PROPERTY: FILE SB12n0772-013華陽集-卷第十三.
<pb:KR4d0159_SBCK_013-1a>¶
華陽集卷第十三¶
　　　　　　　　　　　金壇後學于文熈校¶
　䟽¶
　　徽宗天寧節功德䟽¶
乘天德而出寧誕記流虹之瑞佇時廵之歸格遙傾¶
就日之心䖍叩覺慈仰祈睿算庶竭涓塵之助少酬¶
覆燾之私　道君太上皇帝伏願六氣御和三靈垂¶
佑迎太公而還漢載嚴五日之朝慶靈武之興唐永¶
奉千秋之節¶
　　欽宗乾龍節功德䟽一¶
<pb:KR4d0159_SBCK_013-1b>¶
大德必得其壽固自享於延洪忠臣逺不忘君更欲¶
申於報効屬紀誕彌之節䖍依無碍之慈同厥有生¶
咸傾善頌恭惟　淵聖皇帝陛下宅心齊聖體道淵¶
冲恭勤出天性之自然孝友造人倫之極致南薫應¶
律徒知揖舜之風朔野時廵猶隔就堯之日伏願宻¶
回天鑒坐擁神休兩國交歡佇六飛之旋轡萬年祝¶
聖偕百辟以稱觴¶
　　二¶
上聖篤生肇千秋而紀節羣心胥慶敢一日而忘君¶
注想玉毫投誠金地庶憑願力上贊皇齡　孝慈淵¶
<pb:KR4d0159_SBCK_013-2a>¶
聖皇帝陛下伏願擥道德之精剛玩神明於昭曠自¶
天降福與時偕行返瑤池八駿之遊對周&KR0022;之咸喜¶
享嵩嶽三呼之祝隆漢&KR0840;於無窮¶
　　三¶
純乾紀月載震開祥北望堯天未報生成之德仰瞻¶
佛日用伸祈嚮之私　孝慈淵聖皇帝陛下伏願體¶
道淵冲玩神昭曠問途牧馬回法駕於襄城占瑞老¶
人對靈光於南極¶
　　四¶
葵藿㣲生猶知向日&KR0426;紳舊物敢忘愛君載臨震夙¶
<pb:KR4d0159_SBCK_013-2b>¶
之辰寅奉熏修之禮兾憑法力黙佑清躬　孝慈淵¶
聖皇帝陛下伏願德隨日新誠動天監六飛在御早¶
回朔野之廵萬壽無疆克配南山之詠¶
　　五¶
配天盛德欲報難名彌月紀辰敢忘善頌庶竭㳙埃¶
之助少伸犬馬之私　孝慈淵聖皇帝陛下伏願上¶
帝眷臨百神儼衛駕雲龍之駟按平路以南旋占箕¶
翼之星固皇齡而北拱¶
　　六¶
羲日南交初届長羸之候堯雲北望載臨震夙之辰¶
<pb:KR4d0159_SBCK_013-3a>¶
罄寰宇以均歡竭忱辭而請祝　孝慈淵聖皇帝陛¶
下伏願神祗祖考𢌿景福以彌昌山阜岡陵茂皇齡¶
而益固¶
　　乾龍節滿散道場文¶
虹渚開祥属此正陽之月雲天在望曷勝就日之心¶
用䖍祝於皇齡輒仰憑於慧力　淵聖皇帝陛下伏¶
願三靈垂佑六氣御和至孝自格於神明盛德永膺¶
於福禄順斗杓之南指亟旋八駿之遊過嵩嶽而開¶
呼永享萬年之壽¶
　　高宗天申節功德䟽一¶
<pb:KR4d0159_SBCK_013-3b>¶
天其申命用休誕紀生啇之節臣能歸美報上同傾¶
戴舜之心仰叩覺慈䖍申善祝　皇帝陛下伏願仁¶
恩天覆威令風行復廟社於中原茂本支於皇祚坐¶
明堂而朝萬國閱八千歲之春秋疆戎索以禦四夷¶
作億兆民之父母¶
　　二¶
盛德在火流光繞樞開長𤼵之祥普天同慶効華封¶
之祝擊壤成謠　皇帝陛下伏願宗社妥安蠻夷率¶
服國史播豐年之詠司空廣輿地之圖治定功成案¶
六經而較德天長地久參萬歲以成純¶
<pb:KR4d0159_SBCK_013-4a>¶
　　三¶
赤伏標符爰啓中興之運瑤光貫月肇開長𤼵之祥¶
屬令節之載臨罄綿區而申祝顧叨法從敢怠愚誠¶
皇帝陛下伏願聖德上昭皇威逺暢成大功以安四¶
海歛厚福以浸&KR0058;民載新輿地之圖恢中原於有截¶
誕受㤗元之筴纂丕祚於無疆¶
　　四¶
惟皇作極&KR0013;四表以尊臨申命自天垂萬年而永固¶
爰届誕彌之節載傾請祝之誠庶竭㳙埃上俾海岳¶
皇帝陛下伏願參天地而化育並日月以照臨威彊¶
<pb:KR4d0159_SBCK_013-4b>¶
成於道德而九服來王孝弟通於神明而兩宫返國¶
築靈臺而&KR0367;伯用彰無敵之仁開壽域以躋民同享¶
太平之福¶
　　五¶
彌月届期協火德自然之應後天祝算叩金僊無碍¶
之慈顧㣲塵何&KR0024;於丘山維向日自傾於葵藿恭惟¶
皇帝陛下聰明體道孝弟通神繼好息民浹歡聲於¶
遐邇刺經作制新墜典於明昌載臨出震之辰宜𫉬¶
目天之佑伏願四時不忒萬國咸寧稽三百五篇之¶
詩旣醉巳歌於至治採七十二君之制升中遂告於¶
<pb:KR4d0159_SBCK_013-5a>¶
成功¶
　　六¶
皇天眷命上帝䔍生肇八荒再造之基祥開華旦垂¶
萬世無疆之福懽浹羣倫用傾向佛之心仰罄祝堯¶
之請　皇帝陛下伏願握符御極旋乾轉坤四時平¶
而風雨時五榖熟而民人育新又新而不怠德銘益¶
懋于湯盤朔更朔以無窮神筴彌増於漢曆¶
　　七¶
火德當陽方啓明昌之運樞星照野載臨震夙之期¶
爰卽寶坊聿嚴法會　皇帝陛下伏願體道淵静儲¶
<pb:KR4d0159_SBCK_013-5b>¶
神穆淸自本自根長上古而不老卜年卜世嗣大曆¶
以無疆¶
　　八¶
㽔賔在候昭盛德於炎精長𤼵其祥下靈光於華渚¶
於赫生商之旦有開復禹之基屬令節之載臨均綿¶
區而申祝　皇帝陛下伏願三靈助順六合同風政¶
陶陶而日新福簡簡而滋至三萬里農桑之本版圖¶
益廣於邉討八千歲春秋之期寶曆彌増於睿筭¶
　　九¶
表正萬&KR0022;惟君爲大靈承上帝何福不除矧當彌月¶
<pb:KR4d0159_SBCK_013-6a>¶
之期更切後天之祝　皇帝陛下伏願誕膺百順不¶
式九圍老人呈南極之祥神筴授㤗元之秘我無爲¶
而自化熏陶益廣於堯仁聞盛德而偕徠玉帛常趨¶
於禹㑹¶
　　十¶
道莫大於帝王方隆景運功巳參於天地何假頌言¶
惟載夙之昌期實綿區之共慶欲效㳙塵之報不勝¶
癸藿之傾爰卽淨坊聿嚴法㑹　皇帝陛下伏願體¶
道淵静儲思穆清時和歳豐而叶氣横流禮制樂作¶
而頌聲洋溢文謨武烈冐率土以歸仁舜日堯天垂¶
<pb:KR4d0159_SBCK_013-6b>¶
後天而難老¶
　　十一¶
瑤圖在御萬方瞻北極之尊虹渚呈祥百辟獻南山¶
之壽兹仰憑於佛力兾申祝於堯仁　皇帝陛下伏¶
願六氣御和百神受職考七十二君之錯事聿陳梁¶
甫之儀閱千二百歲以脩身盡得廣成之道¶
　　十二¶
千齡撫運爲天下君萬國傾心祝聖人壽况忝服乗¶
之舊載逢震夙之期爰卽寶坊用嚴法會　皇帝陛¶
下伏願乾行剛徤離照光明體道御時道甚大而王¶
<pb:KR4d0159_SBCK_013-7a>¶
亦大立政勸化政日新而德又新坐成不宰之功永¶
嗣無疆之曆¶
　　十三¶
天佑寶圖時生眞主百靈儲祉咸趨震夙之期四海¶
均歡敢後延洪之祝　皇帝陛下伏願懋昭大德遹¶
駿有聲並日月以正明運陶鈞而獨化天開地闢揮¶
八極以凝神治定功成握萬年之景命¶
　　十四¶
星火當天五百歲䔍生於上聖香花供佛三千臣同¶
竭於一心庶憑覺海之慈仰贊壽山之固　皇帝陛¶
<pb:KR4d0159_SBCK_013-7b>¶
下伏願體乾之徤如日之升建皇極以錫庶民坐明¶
堂而朝萬國魚鳶遂性樂舜德於薫弦箕翼占祥永¶
漢圖於神筴¶
　　十五¶
雷厲風飛方大中天之業虹流電繞載臨彌月之期¶
望玉階以歡呼叩金僊而請祝　皇帝陛下伏願决¶
柔用夬行徤乗乾赫厥聲而耀厥靈與乎神而進乎¶
智持有道之勝皇都坐復於輿圖受無疆之休睿筭¶
永齊于箕翼¶
　　十六¶
<pb:KR4d0159_SBCK_013-8a>¶
成功不居坐享無爲之樂大德必壽欣逢載夙之辰¶
眷踈逺之㣲蹤&KR0018;恩私而莫報唯憑善頌少效愚𠂻¶
光堯壽聖太上皇帝陛下伏願體道希夷儲神淵静¶
擴孫謀而詒燕開寶連之亨嘉萬乗稱觴永尊天子¶
之父千齡御辨同符象帝之先¶
　　十七¶
星樞紀瑞方申過曆之期鸞輅陳儀肅奉稱觴之禮¶
事獨高於曠古歡允浹於羣&KR0058;曾是叨恩敢忘善頌¶
光堯壽聖太上皇帝陛下伏願游神昭曠問道崆峒¶
體太極以函三法乾元而用九坐觀聖子述成萬世¶
<pb:KR4d0159_SBCK_013-8b>¶
之功永鎮皇圖安享千秋之養¶
　　十八¶
赤符應瑞旣成復古之勲黄屋非心爰享後天之筭¶
式逢誕節更瀝懇祈　光堯壽聖太上皇陛下伏願¶
氣襲堪輿心游淡漠迪亨嘉於豐豫齊久大於乾坤¶
舉漢帝之玉巵益隆至養受唐臣之金鑑永鎮丕圖¶
　　天申節開啓道場文¶
炎帝執衡司夏誕彌膺火運之昌文王受命作周光¶
祚協帝齡之永顧盛德何施於善頌惟羣心欲效于¶
愚誠恭啓法筵仰祈慧照　皇帝陛下伏願惟皇建¶
<pb:KR4d0159_SBCK_013-9a>¶
極申命自天靖疆場以無虞洗甲兵而不用開八荒¶
於壽域均調天地四時之和朝五玉于明堂永作神¶
民萬物之主¶
　　天申節滿散道場文¶
流電繞樞兆一人之有慶斷鰲立極均萬㝢以蒙休¶
載臨彌月之辰祗率周行之士咸趨法席用竭愚誠¶
皇帝陛下伏願彞倫叙乎九疇治道貫乎三極風雨¶
時而五榖熟干戈戢而四海平如日之升益懋昭于¶
盛德後天而老期永御于洪圖¶
　　㑹慶節功德䟽一¶
<pb:KR4d0159_SBCK_013-9b>¶
膺正綂以當天光啓繼明之運紀誕彌於良月丕昭¶
受命之祥仰叩能仁䖍申善頌　皇帝陛下伏願新¶
美庶政緝熈大猷三靈吐格於繁禧四海皆臣于盛¶
德盡事親之道萬年均壽聖之歡簡上帝之心百世¶
邁岐周之歷¶
　　二¶
甲觀開祥仰千齡之盛旦祗園獻祝竭四表之歡心¶
矧夙荷於殊恩顧敢忘於善頌　皇帝陛下伏願百¶
靈薦祉六合承風單于趨渭上之朝博士刺經中之¶
制天長地久參萬歲以成純子孝父慈會一人之有¶
<pb:KR4d0159_SBCK_013-10a>¶
慶¶
　　三¶
爲天下君上帝啓誕彌之慶祝聖人壽&KR0058;元均愛戴¶
之心葢有生蒙雨露之恩念無路效㳙埃之報肆殫¶
願力仰叩佛蒙　皇帝陛下伏願體道御時配天立¶
極漢廷多暇躬太公五日之朝周歷無疆介君子萬¶
年之福¶
　　四¶
受命當陽咸仰誕彌之慶傾心向佛䖍伸頌禱之勤¶
兾仗慈光聿崇睿筭　皇帝陛下伏願德參上古業¶
<pb:KR4d0159_SBCK_013-10b>¶
廣中天櫜弓矢而戢干戈考制度而正禮樂燕周王¶
之孫子益茂本支奠漢室之山河永觀帶礪¶
　　皇太后生辰功德䟽¶
道盛母儀夙肇生商之慶祥開宮壼戴臨夢月之期¶
爰啓琅函仰祈鴻筭　皇太后殿下伏願百神薦祉¶
六氣御和歌聖德于思齊本支益茂奉慈顔於長樂¶
壽考無疆¶
　　皇后生辰功德䟽¶
紫房正位夙著於柔儀黄氣占祥載臨於誕日䖍申¶
頌禱仰賛延洪　皇后殿下伏願道集坤元福流震¶
<pb:KR4d0159_SBCK_013-11a>¶
索承顔長樂同臻萬壽之期協德關雎永輔一人之¶
慶¶
　　徽宗皇帝追薦道場䟽¶
弓劎上賓痛龍胡之莫附香花修供捨檀海以疇依¶
法會有嚴威神如在超登彼岸願同&KR0394;釋之遊陟配¶
在天永錫&KR0022;家之福¶
　　寧德皇后追薦道場䟽¶
坤儀永閱&KR0154;勝長樂之悲佛法無邉用啓華嚴之供¶
人天來會鍾唄宣揚仰祈如在之神遂證無生之果¶
<pb:KR4d0159_SBCK_013-11b>¶
¶
華陽集卷第十三(畢)¶
<pb:KR4d0159_SBCK_013-12a>¶
