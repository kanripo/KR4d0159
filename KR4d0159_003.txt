# -*- mode: mandoku-view; -*-
#+TITLE: 華陽集
#+DATE: 2015-09-12 01:22:08.926555
#+PROPERTY: ID KR4d0159
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB12n0772-003華陽集-卷第三.
<pb:KR4d0159_SBCK_003-1a>¶
華陽集卷第三¶
　　　　　　　　　　金壇後學于文熈校¶
　外制¶
　　解濳再任荆南鎮撫使¶
昔韋臯治蜀張建封治徐嚴震治鳯率以乆任而成¶
功名未聞數變易也載在舊史朕甚慕之具官某有¶
牧人禦衆之材有折衝禦侮之略作鎮荆峽兼總兵¶
民恩威並施遠近信服朕方以爲西南藩翰之固而¶
飛章遽至迺以滿歲自言夫申畫封圻撫綏方靣葢¶
將久其所職責以成効雖終更有制豈應亟還宜申¶
<pb:KR4d0159_SBCK_003-1b>¶
錫於贊書俾薦臨於郡政毋使有唐數子獨擅其美¶
則予汝嘉汝亦永有終譽¶
　　樊彦端轉行遙郡刺史¶
朕惟王者用人有勞必錄一藝而上咸被襃寵以爾¶
究習方技出入禁嚴祗奉有年率職彌謹用兹疇其¶
功緒錫以殊恩徃(御/名)厥官益圖稱塞¶
　　士博轉一官¶
朕念國家多故皇族中微毎推骨肉之恩欲厚根本¶
之芘矧茲㑹課敢廢舊章以爾胄出神明蚤聞詩禮¶
耻貴驕之習(御/名)信厚之風入奉内朝乆居環衛用載¶
<pb:KR4d0159_SBCK_003-2a>¶
頒于命綍俾升進於武階夫閱歲十周遷官一等得¶
之匪易尚克欽承¶
　　士樽轉正任防禦使¶
考績之法治道所先雖予屬籍之懿親猶以積年而¶
叙進是曰舊典豈朕敢私具官某胄出神明閑於教¶
訓雅知爲善之樂居無席寵之驕列位内朝久著嘉¶
譽有司上課法應第遷夫惟扞禦侮者旣用名尓之¶
官則以親屏周者其亦惟官之稱徃服明命無愧古¶
人¶
　　士䞈轉遙郡刺史¶
<pb:KR4d0159_SBCK_003-2b>¶
刺史漢官也國家因其名以爲武階所以待天下勞¶
能之士而有司謂爾宗族之英乆居環衛法當得之¶
朕惟親親尚恩肆加寵命爾其益思祖宗流慶之及¶
勉盡忠孝求稱厥官勿期世祿之驕庶有維城之託¶
　　楊沂中¶
司馬法曰軍賞不踰月欲其𨒪得爲善之利矧吾梟¶
俊討定一方疇厥勞能可無襃勸具官某忠於衛上¶
奮不顧身有古將帥之風能勵士卒之氣比緣妖㓂¶
竊𤼵嚴衢命以徂徃至則殄滅雖殺敵致果衆一迺¶
心而𤼵縱指示實由主將進司留務用爲尓寵徃其¶
<pb:KR4d0159_SBCK_003-3a>¶
秪服益思逺圖¶
　　　沈昭逺改官¶
昔鄭當時推轂士及官属承史有味其言見稱後世¶
矧予樞輔(御/名)簡廼僚謂爾有材形扵論薦召見便殿¶
言合朕心宜進厥官俾仍舊服往承休命益勉所聞¶
　　　舒清國除起居&KR0048;¶
昔孔子作春秋先正王而繫萬事大法昭然垂訓後¶
世朕方日昃御朝思濟洪業&KR0002;時言動(御/名)于幾㣲遴¶
簡時髦卑職記注庻乎紀事得實如古作者惟爾操¶
行純潔秀于士林問學淵深蔚有文𦸼&KR0311;書中秘議¶
<pb:KR4d0159_SBCK_003-3b>¶
禮南宮閲時滋多𤼵聞彌著兹用命爾進直螭&KR0638;凡¶
舉必書是為善志官守勿失嗣有寵褒¶
　　　洪炎轉一官致仕¶
朕遭時多艱纂業中興顧焦勞方急于求賢義豈容¶
于謝事惟筋力或愆于盡瘁𫝑難彊以居官矧予邇¶
臣服勞兹乆宜頒命渥以休餘年具官某舊學淵源¶
老猶篤志後生領䄂論必據經召従江海退閑之餘¶
擢置言語侍從之列方資獻納俄爽節宣陟次對之¶
清班就燕閑于真館露章有請遽欲辭榮當饋興嗟¶
重違雅志俾遂山林之適仍加爵秩之榮祗服寵光¶
<pb:KR4d0159_SBCK_003-4a>¶
用介眉夀¶
　　　王岡王廷秀除直秘閣宮&KR0026;¶
朕惟在服在位之士宣勞國家或以疲老言旋于其¶
去也宜有以&KR0194;綏之爾等踐更任使恪守靖共擢自¶
&KR0048;曹置之宰属閲時未乆遽欲求間其升延閣之華¶
往食真祠之禄少休勞勩尚勉壮猷¶
　　　杜湛轉武翼大夫遥郡刺史¶
朕欲綏靖方隅而盗賊羣軰為害民乆失業爾以忠¶
勇自&KR0108;殺敵無前用能乗利席勝破&KR0620;豕之毒有司¶
言状惟予汝嘉進陟武階升刺名郡恩寵厚矣往其¶
<pb:KR4d0159_SBCK_003-4b>¶
勉之¶
　　　劉大中除監察御史¶
廼者分遣使軺假御史持節導德意于四方而察郡¶
國之政爾以端方亮直之資&KR0418;指衘命風望隐然奏¶
牘屢聞刺舉無所廻避朕甚嘉之茲用擢居憲府遂¶
正其名夫耳目之官職在振肅紀綱督吏治以紏不¶
法惟爾之能見于已試往其勉之勿苟勿隨勿使聲¶
稱减于前日則為舉職克副朕意¶
　　　梁彦贈官¶
惟爾&KR0108;自行陣蚤以勇聞盗起搶攘率先犯敵隕于¶
<pb:KR4d0159_SBCK_003-5a>¶
非命良用盡傷贈官一等式昭異數營䰟未泯尚其¶
享之¶
　　李擢除徽猷閣直學士與郡¶
中臺政事之原尚書均爲八座内閣圖書之府學士¶
尤高近班入則分六職以赴功出則𢌿隆名而示寵¶
具官某蚤以儒術簡于公朝徧儀法從之華借罄辰¶
猷之告頃從外服載陟周行亟進貳於冬官遂躋榮¶
於宗伯朕方(御/名)擇師帥撫臨翰藩用輟邇聮復分憂¶
&KR0009;念宣勞于南省俾列職于西淸寵遇則均徃服恩¶
榮之意論思惟舊(敢/忘)忠藎之規¶
<pb:KR4d0159_SBCK_003-5b>¶
　　曾楙除禮部尚書¶
周監二代備庶事于彌文漢鄙兩生起朝儀于綿蕝¶
朕承祖宗積累之德悼禮樂散亡之餘名物雖具于¶
有司制作靡遵于故典欲振迺職必惟其人具官某¶
有厚重長者之風能通逹當世之務蚤由時望亟&KR0013;¶
明揚䆮更二省之嚴旋寘六&KR0056;之列詞章雅徤極代¶
言視草之工議論宏深見憂國憂民之志自違朝著¶
久逸真祠益聞譽處之休深渇老成之助屬春官之¶
虚位惟舊人之是圖巳試曰能肆今命汝夫籩豆玉¶
帛宜兼節于情文&KR0002;朝覲㑹同必因時而隆殺庶使¶
<pb:KR4d0159_SBCK_003-6a>¶
威儀復正姦究自消靡聞擊枉之爭是謂播刑之迪¶
徃服朕訓無愧古人¶
　　宋伯友除刑部侍郞¶
堯帝淸問下民時莫先于降典文王罔兼庶獄亦惟¶
付之有司眷予&KR0022;憲之嚴實重秋官之職欲使無訟¶
何擇非人具官某識量宏逹而濟之彊敏之材性資¶
粹溫而輔以䟽通之智當官有守見義敢爲頃由識¶
㧞之公亟躋侍從之列式我司㓂能自得于刑書殿¶
彼雄藩至不擾于獄市大孚衆論有嘉爾能其遂解¶
于一麾以復掌于八辟爾宜察吏刀筆重人死生豈¶
<pb:KR4d0159_SBCK_003-6b>¶
獨以明允自將邁種臯陶之德亦庶幾剛正不撓無¶
替廣平之風祗服新恩徃司舊服¶
　　楊從儀轉親衛大夫¶
川陜用師乆矣凡出入行伍有尺寸㣲勞者未嘗不¶
錄而况被堅執銳勒部曲以立功名顧所以寵襃之¶
其可後乎具官某沉勇多謀戮力自奮方虜㓂大入¶
勤吾西顧迺能先登却敵屢紀殊効幕府上功進秩¶
一等庸示眷奬以勵其餘徃服厥官毋忘報稱¶
　　陳桷升郞中¶
文昌六官之屬有郞中有外郞各從其資以序厥位¶
<pb:KR4d0159_SBCK_003-7a>¶
爾以文行兼著再擢省闈有司上其閥閱卽爾舊服¶
用外正員夫以二千石之秩入贊地官之政望亦高¶
矣徃旣乃心以充其實¶
　　李擢知婺州¶
昔汲黯由九&KR0056;出&KR0024;淮陽薛宣以御史中丞爲臨淮¶
守侍從之臣宜在左右然郡國得人不以去朝廷爲¶
惜也具官某文學奮勵有稱于時更踐禁途宣勞滋¶
久惟東陽古郡扞我南服&KR0002;時師帥非賢不居是用¶
輟爾于六官之列𢌿之西淸延閣之華以撫臨其民¶
朕之用人視漢無愧徃服休命勿怠厥修¶
<pb:KR4d0159_SBCK_003-7b>¶
　　錢圻改官¶
銓部改官之法必稽歲月審功過察保任應格然後¶
以聞于上惟時異恩則略之爾以儒學之秀克自奮¶
勵爲屬樞府譽言逹于朕聽召見便殿占對可嘉是¶
用進爾京秩示吾所以推奬之意徃服休命益勉厥¶
勤¶
　　虞澐陸長民除吏部郞官¶
天官銓序人物其任重矣省方以來案牘散落巧吏¶
滑徒詐欺不出寒士有不能堪者比詔有司除其弊¶
源選吏以主之汝澐材識詳練有聞于時汝長民風¶
<pb:KR4d0159_SBCK_003-8a>¶
力敏彊見于巳試兹用簡㧞爲屬其徃爲朕摘辨條¶
章撿捉姦僞要使官曹一淸而侑謝之私自汝屏迹¶
汝尚勉之無&KR0018;予詔¶
　　洪炎轉四官¶
遇臣下之禮宜務全其始終念死䘮之威顧可忘於¶
襃䘏具官某言有壇宇學造淵源典刑獨紹于前人¶
氣節雅高於流俗召自逺俗寘之邇聮期造𦞃以輸¶
忠㑹積痾而去位義難奪志甫遂掛冠天不假年遽¶
聞易簀命也不淑愴然興懷其峻陟于文階庶流光¶
于泉壤尚惟精爽歆此恩榮¶
<pb:KR4d0159_SBCK_003-8b>¶
　　邢煥特贈少師追封國公¶
正位齊家允賴坤闈之助襃賢錄善宜先戚畹之英¶
追賁寵章式昭異數具官某忠信而好禮静專而寡¶
求早奮志于周行亟躋榮于淸貫踐揚滋久譽處彌¶
休惟積慶之有初致流芳之未艾是生碩媛作配朕¶
躬位正椒塗親隆■肺腑齋壇授龯專節制于中權¶
華衮升班等威儀于上宰念淪忘之未逺愴閥閱以¶
興懷再䟽大國之封仍冠三孤之秩夫雲臺畵像伏¶
波豈乏于勲名而石臼隂功平壽宜膺于命&KR0634;尚期¶
精爽服此恩榮¶
<pb:KR4d0159_SBCK_003-9a>¶
　　邢孝揚除直秘閣¶
朕讀周詩而美葛覃之化稽漢制而隆肺腑之親匪¶
爲私恩厥由舊典爾㳟(御/名)自守志節可嘉顧于中宫¶
寔謂同氣俾升華于延閣庶增寵于私庭徃服官榮¶
式彰眷遇¶
　　后姊邢氏加封郡夫人¶
朕于戚里之家不欲以私恩掩公義然義有不可廢¶
者恩得以行焉惟爾克懋女德實爲后兄習聞環珮¶
之聲秀𤼵閨房之譽䟽封大郡進號小君服此茂恩¶
益修淑(御/名)¶
<pb:KR4d0159_SBCK_003-9b>¶
　　郭孝友禮部郞官¶
文昌設屬唯儀曹舊號南宮舎人稽古禮文之事與¶
夫尚書牋奏皆在所掌其選甚艱爾以儒學有聲踐¶
歷滋乆擢居省戸孰曰不宜惟制作必遵于典常而¶
撰(著/務)明于體要是爲稱職嗣有寵襃¶
　　趙濡禮部郞官¶
祠者國之大典職在春官而祠曹主之爾以儒術自¶
奮克世其家官于奉常見謂通敏省戸之選僉曰汝¶
諧徃旣厥心母忽朕命¶
　　吳革除直秘閣¶
<pb:KR4d0159_SBCK_003-10a>¶
中秘圖書之府以儲天下英俊之士惟爾奮由材諝¶
久贊軍謀奏事便殿議論通敏其徃寓直延閣以昭¶
示寵奬之意欽予時命益勉厥修¶
　　粟順等遷長史并司馬¶
惟爾世懷忠順克守教條有司以言進爾上佐徃服¶
恩寵恩報所蒙¶
　　后妹邢氏并弟婦高氏並封安人¶
命婦八等之制惟夫&KR0002;子通籍于朝始得以序進焉¶
至于一時異恩豈限彞典爾以中宮女弟(高氏云后/親之懿)¶
淑(御/名)有聞念方加惠戚藩宜見優寵是用躐進封號¶
<pb:KR4d0159_SBCK_003-10b>¶
以昭朕意徃服休命益茂爾德¶
華陽集卷第三(畢)¶
