# -*- mode: mandoku-view; -*-
#+TITLE: 華陽集
#+DATE: 2015-09-12 01:22:09.547923
#+PROPERTY: ID KR4d0159
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 16
#+PROPERTY: FILE SB12n0772-016華陽集-卷第十六.
<pb:KR4d0159_SBCK_016-1a>¶
華陽集卷第十六¶
　　　　　　　　　　金壇後學于孔兼校¶
　劄子　奏狀¶
　　乞罷政第一劄子¶
臣輒瀝危誠上干天聽伏念臣賦材不敏學古無聞¶
遭值休明擢從逺外方上聖一新於&KR0022;治以非才參¶
賛於廟謨荷生成之恩爲至深蒙寵遇之禮爲甚厚¶
顧雖&KR0162;軀於萬死且難圖報於毫分詎敢懷安上孤¶
隆眷然臣分窮命薄福過災生氣積脾寒新秋頓作¶
目昏脚弱舊疾轉加豈惟竊位以妨賢亦恐養痾而¶
<pb:KR4d0159_SBCK_016-1b>¶
廢職儻不知止必自速辜伏望　皇帝陛下矝念么¶
㣲保全終始特垂恩造許臣解罷見任職事除一在¶
外宮觀差遣庶便醫藥稍安餘年臣無任祈天懇聖¶
激切俟命之至¶
　　乞罷政第二劄子¶
臣昨日獲對天顔靣陳情懇乞解見任職事仰蒙¶
聖慈矜憐衰病存問再三臣退歸私第伏省恩言舉¶
室感戴至於涕泣今日又蒙特降中使宣押臣造朝¶
及赴都堂治事眷遇優渥臣何以克當伏念臣寒陋¶
書生本無片善叨榮逾分殃咎自貽秋深以來衆疾¶
<pb:KR4d0159_SBCK_016-2a>¶
交作自量疲&KR1170;難以久當重任伏望　皇帝陛下曲¶
垂憫恤檢㑹臣昨日所進劄子早降處分除臣一在¶
外宮觀差遣臣無任激切祈天俟命之至取進止¶
　　乞罷政第三劄子¶
臣近緣疾病陳乞解罷見任職事除臣一在外宮觀¶
差遣兩蒙聖慈特降中使宣押未賜俞允臣感激惶¶
懼不知所措臣聞朝廷之上一日二日萬幾責在二¶
三執政之臣必能殫志極慮夙夜匪懈然後不&KR0018;&KR0009;¶
委之重臣素乏時才頃巳辭祿遭遇　陛下非常之¶
知驟加録用使預執政之列戴荷聖恩至深至厚非¶
<pb:KR4d0159_SBCK_016-2b>¶
不欲黽勉自竭&KR0208;就㳙埃少圖報&KR0091;實以衰殘多病¶
心力俱疲苟或不知自量豈唯臣一身&KR0018;顚躓之憂¶
而朝廷萬幾亦未免有曠職之患伏望　皇帝陛下¶
曲推全度早賜矜從庶使餘生無愧公議臣無任祈¶
天懇聖激切俟命之至取進止¶
　　乞罷政第四劄子¶
臣比嘗三具劄子乞解職任今月九日伏准詔書不¶
允臣仰見聖慈憐念未忍弃&KR0162;顧臣何人膺此禮遇¶
區區危𠂻但極慚感伏念臣本無材術叨貳政機思¶
報國恩唯知自竭然三百六旬之久勞能蔑著於㳙¶
<pb:KR4d0159_SBCK_016-3a>¶
埃而七十五歲之身疾病巳凋於齒髮是用投誠君¶
父冀遂退休敢期惠渥之臨尚閟俞音之錫臣以零¶
丁弱質衰謝餘年自知一去於軒墀難復再膽於天¶
日豈不貪戀明聖顧懷顯榮第憂癏曠以招尤不容¶
勉彊而尸祿伏望　皇帝陛下乾坤亭育日月照臨¶
早降㫖揮曲從所請儻獲因此苟延旦暮盡出陛下¶
生成之造臣無任祈天懇聖激切俟命之至取進止¶
　　辭免資政殿學士知婺州劄子¶
臣近者屢貢封章懇辭政事退量瀆犯方俟譴何今¶
月十一日伏准尚書省劄子奉聖㫖除臣資政殿學¶
<pb:KR4d0159_SBCK_016-3b>¶
士知婺州臣聞命震驚罔知所措臣竊謂士之從仕¶
固欲善其始終君之待臣毎務全於體貌至&KR0002;便私¶
而有請乃令因請以叨恩則上多虚授之嫌而下有¶
難安之勢臣自膺重任亦旣彌年初無橫草之功積¶
有&KR0018;薪之疾慮曠癏而𨒪戾上玷清朝及彈擊之未¶
加仰陳危悃儻使奉祠而得請尚憂公議之不容矧¶
兹秘殿隆名金華古郡是所謂勲舊均勞之禮其可¶
付衰殘養疾之人雖聖慈或出於愛忘而私義終難¶
於冒處伏望　皇帝陛下矜臣愚拙唯合退閑特降¶
㫖揮收還成命止乞令臣守本官除一在外宮觀差¶
<pb:KR4d0159_SBCK_016-4a>¶
遣庶安薄分用穆師言無任祈天懇聖激切俟命之¶
至取進止¶
　　投進恩賜御書墨本劄子¶
臣昨准告除資政殿學士知婺州陛辭之日伏蒙聖¶
慈特降中使齎御書一封賜臣通犀帶一條臣以異¶
恩出於望外捧受之次兢惶不知所措仰見　陛下¶
俯憐衰病驟去闕庭特示殊私俾安孤迹臣雖萬死¶
豈足以上報委曲生全之造感戴至深言窮涕泣臣¶
叨蒙光寵欲以傳示不朽輙將所賜御書摹勒上石¶
謹以墨本裝成卷軸昧死投進庶幾少効臣子感恩¶
<pb:KR4d0159_SBCK_016-4b>¶
歸美之萬一干冒天威臣無任隕越待罪之至取進¶
止¶
　　乞修心治國劄子¶
臣庸陋不才頃蒙　太上皇帝自小官拔擢至參大¶
政曽無毫髪功效上報厚恩迫以衰病謝事去國昨¶
者陛下受命握符光臨大寳臣屏伏田野逖聞堯舜¶
盛德之事無緣&KR0771;舞玉階自同百獸今遇大駕時廵¶
過臣鄉郡臣可謂千載一時之幸輒有區區愚𠂻敢¶
因賜對冒昧奏聞臣伏見神宗皇帝卽位之初司馬¶
光任御史中丞論天下事未及其他而先之以人君¶
<pb:KR4d0159_SBCK_016-5a>¶
修心治國之要其言曰修心之要有三一曰仁二曰¶
明三曰武修政治興教化育萬物養百姓此人君之¶
仁也知道義識安危别賢愚辨是非此人君之明也¶
惟道所在斷之不疑姦不能惑佞不能移此人君之¶
武也治國之要亦有三一曰官人二曰信賞三曰必¶
罰人主誠能收采天下之英俊隨其所長而用之有¶
功者勸之以重賞有罪者威之以嚴刑譬如乗輕車¶
駕駿馬總其六轡奮其鞭策何徃而不可至哉臣誦¶
光遺文毎至此未嘗不斂衽太息以謂古先哲王之¶
所以治天下與夫謀臣議士之所以盡忠於其君考¶
<pb:KR4d0159_SBCK_016-5b>¶
諸五經百氏歷代載籍之傳求其至精至要誠無出¶
於此六者方今内憂弊政外患彊敵錢穀甲兵獄訟¶
盜賊之事雜然上𨵿聖慮實宵衣旰食之時臣願陛¶
下俯念光言日加三省事有合於此六者必力行之¶
害於此六者必亟去之一嚬一𥬇之間取則於是而¶
無或暫忘&KR0002;是則心之所主旣簡而定萬幾雖繁應¶
之不勞矣臣退閒旣久時事不敢與聞獨獻乎生服¶
膺之言庶少&KR0024;聰明之萬一惟陛下勿謂迂闊而弃¶
之天下幸甚取進止¶
　　辭免起居舎人狀(紹興三年正月先兼中書門/下省檢正諸房公事二月除)¶
<pb:KR4d0159_SBCK_016-6a>¶
(起居/舎人)¶
右臣今月　日准尚書省劄子奉　聖㫖除臣起居¶
舎人日下供職者竊以史臣之職君舉必書宜付偉¶
才以昭盛德而臣學不通古智昧趨時誤辱眷知召¶
從踈逺使備貟於宰屬顧何&KR0024;於公家方懼尸榮更¶
叨茂渥况當宁圖功之日衆賢聚於本朝而直筆記¶
事之官一時謂之淸選自視薄陋豈應冒居仰覬&KR1078;¶
慈俯矝愚悃收還成命免致煩言所有恩命臣未敢¶
祗受謹錄奏聞伏候勑㫖¶
　　辭免中書舎人狀(紹興三年五月自起/居舎人遷中書舎人)¶
<pb:KR4d0159_SBCK_016-6b>¶
右臣今月十五日准尚書省劄子奉聖㫖除臣中書¶
舎人日下供職者竊以中書爲政事之源内史掌詞¶
命之職惟時妙選宜屬偉才伏念臣行能不過於常¶
人名實未孚於衆聽豈謂衰遲之迹誤蒙聖哲之知¶
頃自外臺召寘宰屬未及暖席進列史官綴法從之¶
淸班望睟容於丹陛恩光厚矣自量巳過於所期功¶
効蔑如詎敢更叨於非據况乃代言之地尤以稱職¶
爲難比偶闕貟猥嘗承乏書詔填委旣無潤色之能¶
巧匠傍觀徒有汗顔之愧惟巳試之如此亦自知之¶
甚明儻遂卽真而不辭將恐煩言之隨至仰祈&KR1078;鑒¶
<pb:KR4d0159_SBCK_016-7a>¶
俯察忱誠特反渙恩庶安愚分所有恩命臣未敢祗¶
受謹錄奏聞伏候勑㫖¶
　　除中書舎人舉魏良臣自代狀¶
　蒙恩授前件職准令節文侍從官授訖三日内舉¶
　官一貟自代者¶
右臣伏覩左從政郎充詳定一司勑令所刪定官魏¶
良臣奮自學校聞于搢紳持巳端方勵古人之節屬¶
文典麗有作者之風舉以代臣實允公議謹錄奏聞¶
伏候勑㫖¶
　　乞宮觀第一狀(在中書舎人因母病連章乞祠/養親章四上乃得㫖送母還鄕)¶
<pb:KR4d0159_SBCK_016-7b>¶
(紹興三年八月十二日到/家復上章乞終養不允)¶
右臣頃從踈賤躐處從班未有毫分少伸報効今以¶
事出迫切不避譴責輙輸悃誠仰瀆宸聽伏念臣父¶
母年老昨者迎侍偕來庶奉甘㫖而臣父以不伏水¶
上先還里中獨留母氏于此渉夏至今卧病相仍緣¶
臣兄弟終鮮别無兼侍毎趨朝入局藥餌俱廢今則¶
病勢寢劇未有痊損之期兼臣父在鄉孑然一身久¶
闕供養人子之心實不遑處欲望聖&KR0268;矜憐特令臣¶
以本官任在外宮觀一次庶當孝治之朝不廢篤親¶
之義臣無任祈天懇聖激切之至謹錄奏聞伏候勑¶
<pb:KR4d0159_SBCK_016-8a>¶
㫖¶
　　乞宮觀第二狀¶
右臣近爲母氏久病輒具奏陳乞以本官任在外宮¶
觀一次伏蒙聖恩未賜俞允臣危誠迫切不能自巳¶
再干天聽罪不容誅伏念臣母年垂八十昨緣迎侍¶
至此忽得脾疾醫療踰月至今未差臣叨塵侍從供¶
職未久初不敢便有陳請縁數日來疾勢増加而臣¶
職事之外餘力無幾旣兄弟終鮮又無得力子姪可¶
以供承藥餌責在臣身實&KR0603;孝養而臣父前歸鄕里¶
不願逺來&KR0372;㫖之奉亦復久闕此臣所以日夜憂惶¶
<pb:KR4d0159_SBCK_016-8b>¶
莫知所處仰恃　陛下天地養育之恩一物失所尚¶
軫　聖慮故&KR0186;再申前懇冀獲矝憐儻蒙從欲之仁¶
卽臣異日糜骨&KR0162;軀圖報未晚欲望&KR1078;慈特賜檢㑹¶
臣前奏令臣以本官任在外宮觀一次臣無任祈天¶
懇聖激切俟命之至謹錄奏聞伏候勑㫖¶
　　乞宮觀第三狀¶
右臣近以母病再瀝誠懇上干天聽乞以本官任在¶
外宮觀疊蒙聖恩未賜俞允顧臣愚分豈當更有敘¶
陳實以情迫于中不能自巳臣聞臣子之事君親恩¶
義相須未有闕於事親而能事其君者臣愚不肖仰¶
<pb:KR4d0159_SBCK_016-9a>¶
荷　陛下拔擢豈不知竭犬馬之力圖報萬分實緣¶
母病日久父先還鄉所以供子職者唯臣一身恩愛¶
所牽不皇寧處今來母氏所苦醫療百端未見減損¶
衰晩之年氣血浸耗竊欲迎侍蚤歸鄕閭&KR0002;蒙天慈¶
俯遂前請則臣一門賴　陛下優容生養之恩過於¶
天地異時碎首&KR0162;軀誓圖報塞臣以供承藥餌見今¶
在告深恐因循妨廢職事伏望聖慈察臣懇迫之情¶
特賜檢㑹前奏令臣以本官任在外宮觀一次干冒¶
天威臣無任戰懼俯伏侍命之至謹錄奏聞伏候勑¶
㫖¶
<pb:KR4d0159_SBCK_016-9b>¶
　　乞宮觀第四狀¶
右臣昨爲母氏不安奏乞在外宫觀差遣以便醫藥¶
准尚書省劄子奉聖㫖不允續蒙給臣寛假仍許將¶
母還鄉臣一介賤㣲上荷聖&KR0268;察其懇切曲加矜念¶
仰惟天地父母涵容拊育之恩非臣殞首&KR0162;軀所能¶
報稱臣本貫鎮江府金壇縣巳於八月十二日迎侍¶
到家自初得告今巳逾月望闕懷戀夙夜靡寧便當¶
還朝亟就班次緣臣母病寖久未獲痊平氣血虚羸¶
近尤増劇臣别無兄弟侍疾嘗藥唯臣一身遽捨而¶
去於義難處&KR0002;更在假淹留又恐益廢職事私情雖¶
<pb:KR4d0159_SBCK_016-10a>¶
迫公議肯容臣幸以謭薄之資躐升華近之列惟思¶
荅効豈敢懷安特由恩愛所牽奔趨莫遂俯仰自念¶
憂灼彌深是用輒冒天威具陳前懇伏望　陛下俯¶
垂&KR1078;聽特賜檢㑹臣七月二十五日以後累奏令臣¶
以本官任在外宮觀一次庶幾菽水致養免於遺親¶
犬馬報恩期以異日臣無任祈天懇聖激切惶懼之¶
至謹錄奏聞伏候勑音¶
<pb:KR4d0159_SBCK_016-10b>¶
¶
華陽集卷第十六(畢)¶
