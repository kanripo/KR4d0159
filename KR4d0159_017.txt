# -*- mode: mandoku-view; -*-
#+TITLE: 華陽集
#+DATE: 2015-09-12 01:22:09.591670
#+PROPERTY: ID KR4d0159
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 17
#+PROPERTY: FILE SB12n0772-017華陽集-卷第十七.
<pb:KR4d0159_SBCK_017-1a>¶
華陽集卷第十七¶
　　　　　　　　　　金壇後學于文熈校¶
　奏狀¶
　　駮陳鑄吳&KR0003;差遣指揮狀¶
右臣今月十四日准中書門下省送到錄黄一道右¶
朝奉大夫吳&KR0003;差權𤼵遣江南西路轉運判官右承¶
議郎陳鑄差提舉兩浙西路茶鹽公事臣伏見吳&KR0003;¶
陳鑄輕儇不端皆無素行内吳&KR0003;昨任兩浙市舶緣¶
苗傅叛逆附㑹兇黨忽除金部郎官仍領市舶職事¶
後因臺臣論列罪狀顯明與劉蒙范仲熊等同&KR0013;黜¶
<pb:KR4d0159_SBCK_017-1b>¶
責未幾復除福建運判物論大喧偶緣丁憂遂免彈¶
擊兼其爲人貪冒無耻嘗以習書大字所在求請牌¶
額爲人題寫以徼厚利有識鄙之鑄昨任江東鹽香¶
過惡暴著言者亦嘗論其貪汚夤緣冒進等事而罷¶
其差遣臣不復縷陳契勘監司刺舉一路委&KR0009;非輕¶
如二人者皆罪戾之餘久犯清議方當循名責實之¶
公朝豈容更叨重&KR0009;臣&KR0002;不言必致公論沸騰復煩¶
朝廷改命欲望聖慈當成命未行之時特賜寢罷所¶
有上件錄黄臣未敢書行繳連在前謹錄奏聞伏候¶
勑㫖¶
<pb:KR4d0159_SBCK_017-2a>¶
　　駮陳伯疆恩澤指揮狀¶
右臣今月二十五日准中書門下省送到錄黄一件¶
爲陳獻用父伯彊致仕恩澤特&KR0024;將仕郎臣檢㑹紹¶
興薦舉令節文諸中大夫以下見責降乞致仕不得¶
乞蔭&KR0024;恩澤臣看詳陳獻父伯彊昨任正言得罪送¶
吏部與合入差遣未經牽復間守本官致仕正是責¶
降中致仕之人於條不合陳乞蔭&KR0024;據陳獻狀詞自¶
稱伯彊因言高俅妄造聖語得罪其事有無虚實歳¶
月深逺難以攷究正使當時所言罪狀有實則責降¶
之後亦須先經朝廷洗雪始可追復給還致仕恩澤¶
<pb:KR4d0159_SBCK_017-2b>¶
况伯彊之死巳近三十年前此未嘗敘雪陳乞今廼¶
遽有此命不知何所據憑其人引用沈畸近例又不¶
知畸之所乞於見行格法有無違礙夫法者所與天¶
下公共者也今來陳伯彊身雖巳死罪籍未除&KR0002;遽¶
推恩與子卽今日以前死於責籍者更引伯彊近例¶
將何以止之臣愚欲望聖慈特降&KR1078;㫖將所與陳獻¶
一資恩澤遵依紹興條令特賜寢罷以絕僥倖之路¶
所有録黄臣未敢書行繳連在前謹錄奏聞伏候勑¶
㫖¶
　　繳薛昻復官恩澤詞頭狀¶
<pb:KR4d0159_SBCK_017-3a>¶
　正月二十六日准中書省吏房送到詞頭一道責¶
　授左中奉大夫薛昻上遺表事奉聖㫖薛昻特追¶
　復特進其遺表恩澤依條施行令臣命詞行下者¶
右臣契勘自來臣寮死於責籍察其平時無甚顯惡¶
則追復官職間亦有之葢是朝廷一時特恩不可以¶
爲常也臣&KR0060;見薛昻以腐儒之學黨附蔡京致位近¶
弼當政和宣和間朝廷大事一無建明專務諂䛕同¶
惡祖濟稔成今日艱危之禍天下疾之甚於仇讎罪¶
惡顯著臣不復具陳陛下寛恩不賜竄殛俾得終於¶
牖下巳爲厚幸今&KR0002;因其所上遺表追復舊官卽是¶
<pb:KR4d0159_SBCK_017-3b>¶
誤國之臣殁有榮耀非特忠邪不辨無以昭示天下¶
兼恐應責降中身亡之人有如昻者復引此爲例無¶
辭以却臣愚欲望聖慈將薛昻追復特進恩命特賜¶
寢罷所有上件詞頭臣未敢譔述謹録奏聞伏候勑¶
㫖¶
　　駮張公&KR0073;𪠘宇指揮狀¶
　今月二十九日中書門下省工房送到勑黄一道¶
　爲奉聖㫖指揮梁汝嘉將舊祗候庫屋十間添修¶
　充張公&KR0073;𪠘宇其雜買務别行踏逐令臣書行者¶
右臣竊見自來官司𪠘宇皆以所管職事爲名其下¶
<pb:KR4d0159_SBCK_017-4a>¶
便爲治所未有無職事而得居𪠘宇者今來張公&KR0073;¶
係同管客省四方館閤門公事兼總領海船契勘客¶
省閤門等職事見在禁中從舊不曾别置𪠘宇兼客¶
省閤門官非止公&KR0073;一名公&KR0073;應得他人皆可得也¶
&KR0002;以緫領海船爲名則其職事係在明州於行朝别¶
無所治豈有置𪠘宇於此而遙領職事於彼者况舊¶
祗候庫巳改作戸部雜買務今&KR0002;添修充張公&KR0073;𪠘¶
宇其雜買務别行踏逐不唯公&KR0073;居之無名而改更¶
添修土木工役煩費實多兼恐僥倖之門一啓他日¶
滋蔓無以杜絕臣愚欲望聖慈特下有司叅照如張¶
<pb:KR4d0159_SBCK_017-4b>¶
公&KR0073;目今職事不當得𪠘宇卽乞將上件聖㫖指揮¶
速行寢罷所有勑黄臣未敢書行謹錄奏聞伏候勑¶
㫖¶
　　駮錢稔與郡指揮狀¶
　今月初七日晚准中書門下省送到勑黄一道奉¶
　聖㫖錢稔與郡令臣書行者¶
右臣竊觀比年以來所以害民者莫甚乎貪殘之吏¶
廼者陛下數頒明詔訓敕中外又臨遣五御史廵行¶
郡國以察治狀其有𧷢汗不法與夫刑獄寃濫皆得¶
以上聞仰見聖心&KR0099;然欲革其弊甚盛德也臣方竊¶
<pb:KR4d0159_SBCK_017-5a>¶
喜以謂貪殘之吏自是當知所畏矣今日忽見錢稔¶
得㫖與郡衆口讙譁殊不曉所以然者契勘錢稔素¶
無廉聲而有酷惡之資頃爲臣寮論列其奉使淛西¶
則罪𧷢狼籍皆得所取受迹狀甚明其任大理少&KR0056;¶
則持刑不平專事觀望嘗以三等風指授其同列臣¶
雖不識稔以言章攷之而叅以士論葢行汗&KR0009;治𠋣¶
權勢爲暴者也貪殘二字稔實盡之&KR0002;使之爲郡其¶
能以廉節自持爲陛下牧養小民乎其能體欽恤之¶
意而不擾於獄市乎向自廷尉以殫章罷職未幾除¶
知台州又復言罷衆謂稔當廢放終身今日豈可更¶
<pb:KR4d0159_SBCK_017-5b>¶
臨郡&KR0009;臣愚欲望聖慈察前後章䟽所言罪狀將今¶
來與郡指揮特賜寢罷所有錄黄臣未敢書行謹錄¶
奏聞伏候勑㫖¶
　　乞宮觀第一狀¶
右臣輒傾危悃上干&KR1078;聽情有所迫罪不容誅伏念¶
臣猥以凡庸繆塵禁近竊祿逾分天降疾災舊苦風¶
痰常多昏眩廼自此月十一日以來驟爾復作頭目¶
旋暈顛仆弗支心悸氣滿移時方定迨今旬日𤼵動¶
至再臣職在詞掖實掌賛書方當無病之時猶&KR0018;素¶
餐之愧矧兹遽嬰疾疢豈不深懼曠瘝兼臣父母垂¶
<pb:KR4d0159_SBCK_017-6a>¶
年久還鄉里旁無兼侍供養有闕人子之分實不自¶
安伏望　陛下察臣病衰難於任事憐臣親老許以¶
便私特垂天地覆育之恩令臣以本官任在外宮觀¶
差遣一次庶獲少休餘息不廢孝養他日圖報誓當¶
糜&KR0162;臣無任祈天懇聖激切俟命之至謹錄奏聞伏¶
候勑㫖¶
　　乞宫觀第二狀¶
右臣近以風眩不安嘗傾危悃乞以本官任在外宮¶
觀差遣伏蒙聖慈未賜俞允忱情迫切欲巳不能伏¶
念臣謬忝禁嚴粗知分義旣謂居官而任責豈敢無¶
<pb:KR4d0159_SBCK_017-6b>¶
故而求間誠以叨昧踰涯災疾横作驚悸旋暈衆所¶
共知行立稍勞卽便𤼵動毎當趨就朝列常虞顛仆¶
失容至&KR0002;入直省中亦恐眩昏曠職今在告醫治巳¶
是數日未獲痊平顧兹詞掖機要之司非是臣愚養¶
痾之地此臣所以憂惶踧踖莫知攸處所有臣父母¶
闕養固巳嘗具奏陳更不敢喋喋干冒天聽今者止¶
爲臣身自嬰疾難於任事理湏控告遂至黷煩伏望¶
聖慈俯垂矝憫特賜睿㫖檢㑹臣前奏令臣以本官¶
任在外宮觀差遣一次輕犯天威臣無任惶懼侍罪¶
之至謹錄奏聞伏候勑㫖¶
<pb:KR4d0159_SBCK_017-7a>¶
　　駮汪&KR0002;海差遣指揮狀¶
右臣今月十三日准中書門下省送到勑黄一道爲¶
右宣義郎趙不凡差通判泉州右宣義郎鄧襄通判¶
沅州右承奉郞汪&KR0002;海通判無爲軍令臣書行臣伏¶
見數内汪&KR0002;海浮躁輕脫素無士檢昨任三省樞宻¶
院幹辦官與同僚何大圭日事蒱酒肆爲荒嫚争淫¶
娼婦至相歐擊嘗爲臺臣論列除名勒停編置嶺外¶
偃蹇不赴欲圖苟免後蒙寛恩釋放稍還官秩而故¶
態弗悛逋蕩無復羞畏搢紳之所不齒方今州郡之¶
治責在守倅無爲雖號小壘屢經殘破正賴撫綏得¶
<pb:KR4d0159_SBCK_017-7b>¶
人乃以半刺之權付此狂士竊恐陵上虐下有害郡¶
政不能仰副陛下寛恤元元之意兼&KR0002;海見係監當¶
資序罪廢之後升爲通判士論疑之臣愚欲望聖慈¶
將汪&KR0002;海通判無爲軍指揮特賜寢罷所勑黄臣未¶
敢書行謹錄奏聞伏候勑㫖¶
　　駮折彦質衝改指揮狀¶
今月&KR0004;七日准中書門下省送到勑黄爲知潭州¶
　折彦質奏乞詳酌紹興三年十月二十五日指揮¶
爲土豪及細民乗時作過等事今謹開具下項¶
　　一檢㑹紹興三年十月二十五日指揮節文自¶
<pb:KR4d0159_SBCK_017-8a>¶
　　紹興二年正月一日以前諸路州縣曽經金人¶
　　占據及羣㓂殘破去處土豪專輙斬殺并鄉村¶
　　細民乗時作過限今降指揮到日將已受詞訴¶
　　限十日結絶不得支蔓日後更有詞訴並不得¶
　　受理¶
　　一今来折彥質申請乞更詳酌紹興三年十月¶
　　二十五日指揮將委曽殺人放火如&KR0013;苦之家¶
　　自陳若鄰保及徒中告首而事状彰聞證佐明¶
　　白者内爲首之人許依法勘断自餘支黨特免¶
　　窮治即事不干巳并教唆詞訟或官吏不爲審¶
<pb:KR4d0159_SBCK_017-8b>¶
　　實輙行追迨捕繋者並坐以法四月七日奉聖¶
　　㫖今後如有論訴或告首罪惡顯著事迹明白¶
　　官司見得詣實方許勾追證佐將為首人依法¶
　　勘㫁自餘支黨特免窮治不得稍渉支蔓餘依¶
　　所乞¶
右臣㸔詳紹興三年十月二十五日指揮盖縁兵火¶
之際小人乗時作過至今&KR0052;隔五六年而詞訴不絶¶
獄訟滋多所以特降聖㫖截自紹興二年正月一日¶
以前所犯已在官者限日結絶未在官者指揮到後¶
並不許受理今折彥質所奏乞詳酌上件指揮將委¶
<pb:KR4d0159_SBCK_017-9a>¶
曽殺人放火如&KR0013;苦之家自陳&KR0002;隣保及徒中告首¶
將爲首之人許依法勘斷卽是前來指揮全不可遵¶
用再詳四月七日聖㫖今後如有論訴或告首罪惡¶
顯著事迹明白官司見得詣實方許勾追證佐將爲¶
首人依法勘斷臣竊謂朝廷立法葢本人情自建炎¶
兵火以來無知之人所在作過何所不有州縣根治¶
誅鋤首惡略盡其有不經官司論訴者必是事迹不¶
甚顯著兼其情理亦必不至切害如此等罪雖未陳¶
論理宜矝恕聽其自新今所犯在數年之前事旣滅¶
息乃始降指揮許令告首卽與當時立法之意正相¶
<pb:KR4d0159_SBCK_017-9b>¶
背戾指揮纔下將見平日挾怨規利之徒自此轉相¶
告訐無有巳時事旣在官&KR0002;不勾追證佐何由見得¶
詣實雖云不得稍渉支蔓方首從未分之時追逮所¶
及支蔓必多&KR0002;以謂&KR0013;苦之家及隣保等必欲訴寃¶
則兵火纔息自合陳告何至今日乃始生事自降不¶
許受理指揮至今將及半年&KR0002;又衝改不行豈唯滋¶
長姦弊亦恐無以示信四方以臣所見紹興三年十¶
月二十五日指揮委是允當却合依舊遵守所有今¶
來錄黄臣未敢書行伏望聖慈更賜詳酌謹錄奏聞¶
伏候勑㫖¶
<pb:KR4d0159_SBCK_017-10a>¶
　又貼黄&KR0091;¶
　　契勘絕興三年十月二十五日指揮係臣靣對¶
　　奏請施行事今折彦質所乞乃是衝改巳降指¶
　　揮與臣當時奏請之意不同故臣不得不論乞¶
　　賜睿察¶
華陽集卷第十七(畢)¶
<pb:KR4d0159_SBCK_017-10b>¶
