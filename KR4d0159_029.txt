# -*- mode: mandoku-view; -*-
#+TITLE: 華陽集
#+DATE: 2015-09-12 01:22:10.102654
#+PROPERTY: ID KR4d0159
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 29
#+PROPERTY: FILE SB12n0772-029華陽集-卷第二十九.
<pb:KR4d0159_SBCK_029-1a>¶
華陽集卷第二十九¶
　　　　　　　　　　金壇後學于文熈校¶
　啓¶
　　賀執政冬啓¶
氣行無間一陽進而朋來福生有基萬寶滋而萌動¶
惟時盛德與國同休恭惟某官名世鉅賢端朝碩輔¶
奮文章之大手領䄂諸儒竭啓沃之深忠丹靑萬化¶
恊千載風雲之會冠百工柱石之良茂對昌時倍膺¶
殊祉佇正鈞衡之拜益崇廊廟之瞻不間邇遐實同¶
抃喜某叨恩祠館屏迹鄉枌緬想光儀徒深頌禱¶
<pb:KR4d0159_SBCK_029-1b>¶
　　賀鎮江王尚書年啓¶
歲且更始與物偕昌福生有基惟人所召伏惟某官¶
公才獨歩時論同歸輟從淸切之班來重藩維之寄¶
長江流惠比屋興謠象魏之布始和坐擁春祺之慶¶
&KR0051;康之錫蕃庶行膺晝接之榮顧此病衰久於庇賴¶
仰光塵之在望叙桑梓以猶賖徒有頌言少伸悃愊¶
　　回鎭江請赴鄕飲啓¶
式序賔賢莫重習鄕之禮欲知王道必觀稽古之文¶
眷此盛儀行於會府冝選期頥而有德庶參賔介以¶
無慚曾是繆庸猥蒙寵速摛詞甚過揣巳奚勝仰和¶
<pb:KR4d0159_SBCK_029-2a>¶
樂而不流固願得陪於席末惟暮年之多病實難自¶
彊以階升非敢固辭尚祈照亮¶
　　回金壇請赴鄉飲啓¶
伏審䖍奉新制舉行習鄉特枉翰牋俾倍賔位屬有¶
眩昬之疾難自力於進趨&KR0225;懷揖遜之儀但彌勤於¶
瞻頌¶
　　回&KR0081;丞謝解啓¶
伏審棘闈較藝賈餘勇以先登鶚薦飛書超羣英而¶
得雋凡預交親之契同増歡抃之誠馳慶未遑貽牋¶
遽及啓牘載披於麗藻玩詞彌服於高才感佩之私¶
<pb:KR4d0159_SBCK_029-2b>¶
敷宣罔旣¶
　　回宋知縣啓¶
伏審拜命九重字民百里竊&KR0234;輿人之誦雅知令尹¶
之賢某官才兼衆長望重一世官不擇地聊欲試於¶
絃歌治有能名諒難淹於朞月顧玆衰朽久服芳華¶
自憐投老之蹤將有依仁之幸方圖遣問忽奉飛牋¶
披溢美之英詞荷高情而増愧¶
　　回&KR0081;丞謝及第啓¶
伏審㳟承大問摛章獨掞於天庭光&KR0013;殊榮唱第寵¶
登於仙藉士夫相慶科舉得人某官識稟天材文傳¶
<pb:KR4d0159_SBCK_029-3a>¶
世業書破萬卷窮學海之淵源筆掃千軍擢詞林之¶
根柢方&KR0200;㕔而應詔遂&KR0036;策以决科志諧捨舊之圖¶
恩拜維新之命顧如賤息久竊餘光同爲蟾窟之遊¶
猥符謙誨退念鯉庭之訓有愧前修惟慶謝之未遑¶
忽牋函之先及過情得譽拜賜彌慚¶
　　回張察院啓¶
睽違英標阻貢牋函之問忽聞中詔茂膺憲府之除¶
士論僉諧朝綱允肅某官學窮千古心醉六經文章¶
華國而有餘蔚高大手譽望得君而益重峻陟清途¶
况當日治之朝尤難風憲之任職分六察身率百寮¶
<pb:KR4d0159_SBCK_029-3b>¶
鵰鶚摶空巳振霜威之厲鴛鸞接武佇躋法從之嚴¶
遂究設施深符屬望某辭榮簮紱臥疾山樊知言路¶
之有開覺歡悰之倍集鬱然枌梓旣分同社之榮暮¶
矣桑榆更切餘光之照心所甚喜言不能文¶
　　賀陳相冬啓¶
召陽以律應復卦之初爻求端於天建周正而布治¶
惟時碩輔與國同休恭惟某官道貫三才智包九德¶
棟隆廣厦納四海於帡幪坯就一陶鼓羣生於橐籥¶
神人底豫夷夏輯寧茂對令辰備膺嘉貺某叨恩洪¶
播屏迹窮鄉&KR0225;想槐庭阻造承顔之列恭馳竹素敢¶
<pb:KR4d0159_SBCK_029-4a>¶
稽事貴之儀¶
　　回秀州張守啓¶
丘樊屏迹誤&KR0013;&KR0211;招綸綍䟽恩遽當銓部顧衰殘而¶
曷稱徒震懼以彌増徼倖惟多寅緣有自伏惟某官¶
德高時論名簡上心茂建州麾夙著勞能之效行躋¶
禁路益觀施設之方特假吹噓以及庸陋曾未伸於¶
謝悃忽先辱於誨函謙以與人仰佩過情之譽歉然¶
揣巳奚勝流汗之慚¶
　　回折端明啓¶
伏審光奉中詔寵臨大&KR0022;政令一新士夫交慶恭惟¶
<pb:KR4d0159_SBCK_029-4b>¶
某官躬蹈九德心濳六經&KR0018;王佐之英才獨當妙簡¶
委樞庭之重任屢罄嘉謨方自託於退閒忽起膺於¶
圖任揔一路兵民之&KR0009;寛九重宵旰之憂坐席未温¶
威令先騰於南海追鋒巳&KR0208;台&KR0292;還拱於北辰益展¶
猷爲用符屬望某謬尸榮祿夙仰光塵貢只尺之書¶
尚稽郵傳荷謙虚之德先墜芳函感佩以還敷宣罔¶
旣¶
　　除參政回兩府啓¶
叨承命綍擢與政機用過其材感深以懼方今聖主¶
之在御獨&KR0108;乾剛而有爲所以任承弼之臣必將責¶
<pb:KR4d0159_SBCK_029-5a>¶
事功之實顧如某者何以當仁念才術之空踈矧年¶
齡之遲暮挂冠得謝久絕望於恩榮乗傳趣還復叨¶
官於禁從未閱周歲遽陟近司懇辭莫遂於循牆危¶
懼有同於據蒺此葢某官急賢人之引&KR0011;明上臣之¶
事君借以褒揚致兹忝冒謙詞俯逮旣曲荷於推前¶
重任難勝更願聞於善後¶
　　知婺州回兩府啓¶
病辭機政冀休養於餘生恩&KR0140;輔藩尚叨塵於煩使¶
荷皇慈之曲&KR0013;撫衰質以奚堪竊惟寶婺之區近接¶
王畿之化溪山明秀歌八詠於先賢風俗安恬揖二¶
<pb:KR4d0159_SBCK_029-5b>¶
仙之遺範將使承流於昭代必惟名世之偉人有&KR0002;¶
耄昏初無才術遭逢興運濫陪四近之聮黽勉朞年¶
媿乏一毫之&KR0024;巳逭嚴誅而竊幸敢分樂土以偷安¶
兹葢伏遇某官華嶽三峰明堂一柱貳公洪化宻參¶
寅亮之權偃兵息民坐賛安彊之道樂君子成人之¶
美體聖君優老之心特假吹噓致兹忝冒郡條始布¶
方圖貢於柔緘郵傳遽臨乃先貽於誨翰仰佩謙抑¶
曷勝悚惶¶
　　回監司賀冬啓¶
氣回初律一陽進而上行道協亨時諸福備而畢至¶
<pb:KR4d0159_SBCK_029-6a>¶
伏惟某官才優公論名簡上心暫駕軺車増重觀風¶
之任行趨召節遂通持橐之班兹允迪於昌辰宜朋¶
來而受祉方期展賀遽辱惠音輒附致於柔緘用陳¶
悃愊第感銘於謙德莫罄敷宣¶
　　回宣州樓樞宻啓¶
貳政朞年初無&KR0024;報分符千里誤玷寵靈揣暮齒以¶
奚堪&KR0116;慙顔之有&KR0804;伏惟某官淸朝先逹當代老成¶
輟經濟之宏才暫承宣於巨屏&KR0031;溪疊嶂雖多暇日¶
之娱黄閤紫樞政復須賢之久佇膺召節歸覲凝旒¶
某自顧叨逾岀於庇賴王事鞅掌欲修謝而未遑君¶
<pb:KR4d0159_SBCK_029-6b>¶
子撝謙辱貽牋之先及其如悚佩莫罄敷宣¶
　　回鄰郡賀年啓¶
王正肇序聿新布德之元君子履端丕擁自天之慶¶
伏惟某官探原奥學經世宏才追三代以同風久去¶
詞林之直長萬夫而觀政暫煩臥閤之賢茲坐對於¶
春祺冝鼎來於召節遂還清禁益懋逺猷某假守鄰¶
封夙霑河潤念未遑於展賀乃先辱於貽牋佩德何¶
窮捫心有愧¶
　　回董直閣賀冬啓¶
郊迎日至天子歛福以錫民道與陽外賢者對時而¶
<pb:KR4d0159_SBCK_029-7a>¶
膺祉某官才惟世用仕結主知畫枕靑縑早流聲於¶
省戸朱轓皂葢久借重於江城兹逢剛長之辰竚趣¶
召還之命某養痾如舊賴芘尤深欣一線之添長稍¶
延暮景望&KR0031;旌而阻造但祝多祥¶
　　賀鎮江楊少卿到任啓¶
伏審暫輟禁途聿臨㑹府温言錫寵知委任之非常¶
令日頒條聽歡謠之巳洽伏惟某官身兼數器名動¶
九重踐揚清切之班具著忠勤之績三章弼教釋之¶
久誦於無&KR0072;千里擇賢長孺果聞於借重葢欲革外¶
輕之弊豈徒寛北顧之憂諒暖席之未遑趣追鋒而¶
<pb:KR4d0159_SBCK_029-7b>¶
亟下静惟衰朽夙荷照存投老鄉枌方依仁而竊幸¶
贄名賔戺期力疾以猶艱輙寓牋縢少伸悃愊¶
　　賀鎮江韓尚書到任啓¶
伏審光奉除書寵臨會府旌麾照日開八座之儀刑¶
條教回春聳萬夫之觀聽伏惟某官立朝雋望經世¶
長才夙遭神聖之知具著忠嘉之績上星辰而聽履¶
班蚤冠於甘泉集鞾袴以迎郊威旋行於南服茲甫¶
祥琴之御載膺符竹之分以長江控㧖之&KR0022;付三輔¶
剸裁之手真成假道看即追鋒眷言投老之蹤曾是¶
同寮之舊治封占籍託芘頼以云&KR0004;賔戺贄名困衰¶
<pb:KR4d0159_SBCK_029-8a>¶
遲而阻遂聊陳干牘少逹悃悰¶
　　賀趙直閣冬啓¶
聖人設卦驗剛長於復來君子對時恊道亨於㤗内¶
某官鈎深敏識濟務宏才學探淵源夙著間平之譽¶
政先慈惠逺追召杜之風方順序以迎&KR0117;宜自天而¶
錫寵眷言朽質幸託餘庥久闊笑談未遂賔儀之展¶
緬懷祝頌敢稽慶牘之修¶
　　賀都統劉太尉到任啓¶
伏審光奉十行總提萬旅先聲逺暢奠國&KR0020;以彌尊¶
嚴令初頒肅軍容而改觀伏惟某官大忠&KR0108;&KR0036;妙略¶
<pb:KR4d0159_SBCK_029-8b>¶
沉雄當四郊多壘之時立萬世不刋之績破匈奴而¶
趙邉無犯孰先李牧之竒兵敗符堅而&KR0051;祚中興獨¶
頼謝元之决戰勲昭彞鼎名動華戎夙登大將之壇¶
屢剖价藩之竹眷江淮之列戍實輦轂之上游易畀¶
中權載識&KR0029;毗之重佇宣優詔趣升宥宻之嚴某久¶
仰英猷幸依洪芘渙音始布共欣朝論之公衰迹深¶
藏未遂賔儀之展聊陳短牘少述鄙悰¶
　　賀趙直閣年啓¶
漢殿受圖禮隨時正侯藩謹朔德與春回伏惟某官¶
慶襲仙源學窮聖閫屢屈分符之寄益恢㧞薤之規¶
<pb:KR4d0159_SBCK_029-9a>¶
占歲事於八風方勤勸課拜宸恩於三接佇躡淸華¶
眷此衰遲久於庇頼莫蓫舉觴而獻祝敢忘削牘以¶
馳誠¶
　　賀都統劉太尉年啓¶
順三陽而畫泰曆紀新元大一統以書王慶均列辟¶
伏惟某官名垂宇宙功冠旂常暫分細柳之屯増重¶
長城之&KR0020;比膺宸眷旣趣覲於凝旒願納春祺亟進¶
禆於闕衮某棲蹤蓬巷矯首轅門阻稱椒栢之觴聊¶
致牋縢之禮其如祝頌罔罄敷宣¶
　　賀方敷文冬啓¶
<pb:KR4d0159_SBCK_029-9b>¶
先王治曆方考驗於初陽賢牧撫民巳召回於和氣¶
某官望高時彦德配古人久踐劇繁屢試&KR0036;硎之刅¶
行躋禁宻益搏運海之風玆茂履於復亨冝大來於¶
㤗吉某心勤桑梓迹逺旌麾念君子之得時阻陪賀¶
旅撫衰悰而竊抃姑寓柔緘¶
　　回曹教授啓¶
歸老莵裘漸&KR0111;世故仰高泮水尚隔風儀敢期㛰對¶
之求遂辱牋縢之貺伏惟某官文摛黼黻學探淵源¶
惟樂其義而利其仁故仕旣久而未嘗干進然弸諸¶
中而彪諸外雖時未遇而莫掩蜚聲方英主有爲之¶
<pb:KR4d0159_SBCK_029-10a>¶
朝乃志士圖功之日恩華可跂閥閱增高况聞謝氏¶
之芝蘭巳造孔門之堂室欲諧嘉耦宜得名宗猥及¶
衰㣲何勝悚佩指長途而附驥切欣盛德之可親執¶
敝帚以掃門深懼弱孫之弗稱倉惶裁謝草率爲慚¶
尚冀高明曲垂簡照¶
　　賀鎮江李寶文到任啓¶
伏審拜命楓宸輟淸班於卿士升華寶閣分劇任於¶
侯藩師帥得人里閭交慶伏惟某官機深燭理才大¶
濟時簡上帝之心方在朝而美政通當世之務更治¶
民以考功眷長江扞敵之衝正萬旅交馳之會擇賢¶
<pb:KR4d0159_SBCK_029-10b>¶
而授&KR0029;重惟深佇觀&KR0237;袴之成謠復指鵷鸞而接武¶
退循衰病首託庇庥未卜造門先承惠翰¶
　　賀李寶文年啓¶
三陽應律方順履於新元五馬行春巳召回於和氣¶
某官名高簡帝才大濟時聯西清&KR0201;宻之班壯北固¶
藩維之勢師葢公之淸静頒條毎戒於烹鮮&KR0013;黄覇¶
之稱揚歸覲佇看於儀鳯載臨端月益介繁禧某迹¶
遠使旌心傾談麈緘詞尺素莫殫善禱之私竊䕃甘¶
棠徒極偷安之幸¶
　　回王運使啓¶
<pb:KR4d0159_SBCK_029-11a>¶
仰止英標未卜趨承之便辱先榮翰過形褒借之勤¶
自揣空踈何勝愧感伏惟某官才高瑞世學奥窮源¶
擅剖符持節之權著騰實蜚聲之美蟬聮緒業久傳¶
江左之風流烜赫功名行冠漢庭之班列某禀生極¶
陋投老無庸聞卜宅於鄉&KR0022;喜棲蹤於德宇病衰成¶
&KR0180;巳稽削牘之㳟渇想増懷尚冀披雲之幸¶
<pb:KR4d0159_SBCK_029-11b>¶
¶
華陽集卷第二十九(畢)¶
