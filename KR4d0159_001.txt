# -*- mode: mandoku-view; -*-
#+TITLE: 華陽集
#+DATE: 2015-09-12 01:22:08.843697
#+PROPERTY: ID KR4d0159
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB12n0772-001華陽集-卷第一.
<pb:KR4d0159_SBCK_001-1a>¶
華陽集卷第一¶
　　　　　　　　　　金壇後學于文熈校¶
　外制¶
　　　胡世將知鎮江府¶
四郊多壘毎深當宁之憂十國爲連尤重殿&KR0022;之&KR0009;¶
將使閭閻之安堵其惟師帥之得人爰擇時髦肆頒¶
明命具官某論篤古今而富淵源之學智周事物而¶
高練逹之材嘗進列於從班蔚有聲於詞掖方時多¶
故庸許卽安載稽望實之孚宜委蕃宣之重眷朱方¶
之會府當行闕之上游田桑或廢於兵屯獄訟靡𨵿¶
<pb:KR4d0159_SBCK_001-1b>¶
於吏課興言積弊深軫至懷昔宣帝閔斯民愁恨之¶
聲以爲守相之任而文皇錄刺史才否之狀用昭廢¶
置之公朕師其言今以命爾徃究厥職别俟寵褒¶
　　邵溥復徽猷閣待制¶
責人臣以見危致命之義葢萬世之常規𦕈天下以¶
赦過宥罪之仁茲一時之盛典乃眷&KR0372;泉之舊嘗于¶
丹筆之書屬有龎洪稍還光寵具官某奮以時望儀¶
于本朝早承三接之榮凾貳六&KR0056;之職一從吏議乆¶
去周行亦旣省循宜見濶略霈雷雨而作解巳疏南¶
洽之恩近日月而依光用復西清之列爾其益圖逺¶
<pb:KR4d0159_SBCK_001-2a>¶
業務葢前愆庶晚節之可觀佇中興而來助¶
　　檀倬復徽猷閣待制¶
朕卽位以來與民更始閔一夫之不𫉬毎推肆𤯝之¶
仁顧三尺之靡容亦與自新之路矧在謫籍嘗爲從¶
臣宜均寵光以復玷闕具官某頃緣㧞擢䆮歷高華¶
坐罹朋附之言辱在譴何之域孽由自作念乆去於¶
周行恩不汝遺旣數霑於兊澤其卽殊庭之&KR0201;聿升¶
次對之班包荒不以遐遺朕欲盡捐於㝛&KR0018;無咎在¶
乎&KR0024;過汝宜益勉於新圖及此艱難尚期報稱¶
　　牛臯轉兩官¶
<pb:KR4d0159_SBCK_001-2b>¶
殺敵爲果莫先制勝之謀戰功曰多宜懋疇庸之典¶
具官某忠於爲國奮不顧身親更百戰之餘獨冠三¶
軍之勇志平外侮期復中原大挫賊鋒有嘉戎捷比¶
旣付以翰藩之任寵之亷察之權吉語嗣聞計功特¶
異更增顯秩併示褒恩其益勉於壯猷庶克終於偉¶
績¶
　　李道遷榮州團練使¶
朕念艱難以來干戈未息圖回疆場之事寤寐將師¶
之臣苟功善之有聞顧褒崇之可後惟爾協謀王事¶
戮力戎行材兼將略之優功有戰多之積比欲遣臨¶
<pb:KR4d0159_SBCK_001-3a>¶
於外鎮葢將就付於中權成命旣頒辭寵以避有嘉¶
謙德宜錫懋恩益務逺圖歛予特命¶
　　李回落職宮觀¶
十國爲連是謂朝廷之重&KR0009;萬夫觀政豈容師帥之¶
不賢物論旣喧&KR0022;刑敢緩具官某起從謫籍擢貳政¶
機頃眷大江之南旋分方伯之任庶回晩節共濟中¶
興報政之期指日以俟及是再期之乆宜深䘏於民¶
勞乃惟衆惡弗勝忽駭聞於朕聽設施無狀悖謬其¶
謀承詔㫖則匿不布宣上封章則肆爲欺㒺蔑弃公¶
議横市私恩義方不肅於過庭姦𧷢至于狼籍冗食¶
<pb:KR4d0159_SBCK_001-3b>¶
猥多於入幕聚歛因以煩苛&KR0219;胥挾寵而威權暗移¶
名賊顯行而方略倒置曾是股肱之舊迄無尺寸之¶
功民生不聊誰任其責覽十條之來上按三尺而靡¶
容其鐫秘殿之華徃食貞祠之祿尚從寛典益懋省¶
愆¶
　　陳宥昭宣使上復一官¶
灋行必自近雖左右前後之人苟有罪者法所不赦¶
恩施欲及逺雖竄逐退閑之乆能自新者恩所不遺¶
具官某出入宮庭典司禁衛𫉬譴以免閱時滋多蒙¶
霈澤之屢更諒洗心而知過稍還秩序用示寵光益¶
<pb:KR4d0159_SBCK_001-4a>¶
勵操修以圖報効¶
　　李横轉行翊衛大夫¶
漢武帝寵力戰之士而置賞功之官魏文侯有勝齊¶
之功而受上聞之爵矧予藩翰積有勞能可無寵光¶
以示褒勸具官某忠勤體國志略絕倫殿天子之&KR0022;¶
威名獨著下將軍之令殺敵無前顧瞻河洛之區行¶
入版圖之舊捷書屢至嘉歎不忘宜益峻於崇階庶¶
以昭于茂烈爾其乘建瓴之勢鼓行而西收破竹之¶
功凱旋以報期在朝夕别對休榮¶
　　彭玘轉一官遥郡刺史¶
<pb:KR4d0159_SBCK_001-4b>¶
朕勵志中原靡忘旰食惟時恢復之計悉委將帥之¶
臣功狀上聞襃崇可後爾早懷忠義獨奮機權斬將¶
搴旗屢奏邉廷之捷第功行賞宜登勇爵之優其就¶
進於崇階俾遥分於刺部服兹休命益茂戎昭成爾¶
逺圖副予延望¶
　　凌唐优贈徽猷閣待制¶
臨難不求苟免是爲守節之臣殺身足以成仁宜舉¶
飾終之典具官某奮自儒學䆮階顯途宣力方勤遭¶
時多故身雖(受/辱)豈忘報於公家義不愛生卒見殞於¶
賊手深愴無辜之戮有嘉將死之言陟華貫於西淸¶
<pb:KR4d0159_SBCK_001-5a>¶
慰營䰟於下地歆予茂渥昭爾遺忠¶
　　錢忱父景臻追封衛國公¶
朕祗率訓典大饗合宮熈事僃成鮮澤㫄暢眷兹在¶
列咸與寵榮施及其親豈間存没具官某胄出王門¶
之貴姻聮帝室之華&KR0013;遇累朝躬秉一節夙著老成¶
之望更高身後之名偉忠懿之遺勲旣克成於祖德¶
問漢陽之所服尤想見其家風有子象賢任吾環衛¶
爰念教忠之素宜推廣孝之恩追錫徽章益開茅土¶
信都舊鎮雖無改於齋旄淇奥新封庶以昭於幽壤¶
精爽不寐尚其享之¶
<pb:KR4d0159_SBCK_001-5b>¶
　　錢忱妻康氏封安定郡夫人¶
朕以季秋大饗均福天下羣臣在列咸&KR0013;光寵湯沐¶
之賜迨其室家國有舊章予不敢廢具封某氏早以¶
懿行嬪于甲族奉我秦魯大&KR0078;夙夜不怠見謂閨房¶
之秀實增戚畹之蕐序爵從夫䟽恩異等其以小君¶
之號就更大郡之封服此綸言益勤婦事¶
　　許中降直秘閣¶
朕以胡醜亂華士大夫流寓東南數詔郡國謹遇以¶
理爾幸蒙推擇爲一路帥守職在奉行詔書所宜體¶
朕德意務安存之而迺坐視淪落忽焉不加戚於其¶
<pb:KR4d0159_SBCK_001-6a>¶
心唯恐他族實偪以奪巳便旣欲絶其廪稍則又請¶
以興徙信如爾言凡失職之士將安所託處乎朕方¶
布大信於人命以優䘏而反動危之何以示信静言¶
乖謬罰其可逃延閣華資稍從降黜服我寛典毋怠¶
省躬¶
　　董震轉武節大夫遙郡刺史¶
朕惟康濟艱難勤勞夙夜思得竭忠奮義之士付以¶
折衝禦侮之權因示褒優庶圖恢復爾威名夙著智¶
略有餘迺心不&KR0018;於朝廷自率來歸之路抗志欲平¶
於㓂難更多斬𫉬之功眷予方念於中原𠋣重孰先¶
<pb:KR4d0159_SBCK_001-6b>¶
於西土方擇維藩之&KR0009;宜推敵愾之臣地合三州勢¶
當一靣用啓爾宇爰俾鎮臨克壯軍容坐期緩靖名¶
郡遙分於刺舉武階兼進於崇資爾其祗服恩榮益¶
思報稱佇俟平戎之奏尚增破虜之封¶
　　杜林魚澤劉寶王升各轉遙防遥團¶
朕於艱難之際惜名器不輕予人至於執干戈親行¶
陣能爲朝廷立功以寛朕顧憂則大官高爵亦所不¶
吝具官某忠勤自奮沈勇有謀從大將以徂征掃羣¶
兇而屢捷第功來上嘉歎不忘服兹褒勸之榮益懋¶
邉陲之績¶
<pb:KR4d0159_SBCK_001-7a>¶
　　岳超轉防禦使朱公旦高政許大同轉團練使¶
國家方事干戈蕩平㓂亂故於戰勝克敵之功自大¶
將軍而下第其優劣悉加褒賞葢所以勸也具官某¶
深於勇略乆在戎行出討不庭所至輒克是謂一時¶
梟俊之士虜功來上朕甚嘉之遷官一等以荅忠勤¶
益勵壯猷用期報効¶
　　謝克家知平江府¶
朕時廵方岳𠋣重吳門城邑相望是謂股肱之郡藩¶
宣所&KR0009;必求師帥之賢眷我洪儒乆勞逺服載新符¶
竹宜錫贊書具官某智窮萬物之微學總百家之要¶
<pb:KR4d0159_SBCK_001-7b>¶
孤忠自奮見義必爲直道正言進彌縫於主闕高文¶
大&KR0634;乆潤色於皇猷俾參機務之煩尤賴弼諧之助¶
暫去廊廟數更翰垣治有能名逹于朕聽茲用嘉其¶
丕績𢌿此大&KR0022;所期名德之崇益重鎮臨之望念斯¶
民歌於來暮其無憚于暑行惟郡守職在承流將亟¶
觀於河澗¶
　　歐陽懋除徽猷閣待制知建康府¶
朕惟江左名都朝廷重&KR0009;承流宣化宜求師帥之賢¶
禦侮折衝兼𠋣藩維之固爰舉於衆兹得其人具官¶
某性資高明才術敏邵屢更器使乆著忠勤優吏最¶
<pb:KR4d0159_SBCK_001-8a>¶
於侯&KR0022;贊軍謀於督府嘉爾名臣之後用昭遺德之¶
傳升次對之淸班俾分憂於方靣民勞未息其師葢¶
公淸靜之言戍役方更盍講充國留屯之策佇觀丕¶
績嗣有寵光¶
　　連南夫知泉州¶
徃者閩㓂弄兵諸郡相蹈藉而泉南阻險以免泉之¶
地並海蠻胡賈人舶交其中故貨通而民富夫富則¶
易驕㓂不至則怠而莫之備朕思得仁明練逹之士¶
以守兹土求於巳試莫如汝宜具官某文學政事高¶
于一時爲吾從臣公論浩然歸重朕嘗考汝江左三¶
<pb:KR4d0159_SBCK_001-8b>¶
州之政其施設不同而民皆有㥦志茲用命汝徃臨¶
于泉昔汲黯爲東海太守以大治聞後遷淮陽居郡¶
如其故治汝尚勉之其爲朕移所以守三州者施于¶
泉人勿使驕惰則予一人汝嘉¶
　　馮軫降一官¶
國家度緇黄以牒掌于祠部而下之四方爾居是官¶
迺不謹察合符繆互將使者疑之昔馬援以印文不¶
同卽聞(於/上)而石建書馬闕一退輒恐懼爾當知矣黜¶
官一等姑示薄懲尚省前非以脩厥職¶
　　祁立轉團練使¶
<pb:KR4d0159_SBCK_001-9a>¶
朕于人之勞雖㣲必録矧兹蕩平劇賊底定一方第¶
功有差可無褒勸具官某乆在戎行深于將略荆湘¶
之役䧟陣先登爰推賞典之公以示眷知之意益思¶
策勵毋&KR0018;恩華¶
　　慕氏魏氏轉婕妤¶
朕念昭慈保兹皇祚巳畢三年之服敢忘萬世之功¶
爰詔有司載疇舊典旣推茂渥下迨宗親宜有異恩¶
以及嬙御具封某禀徽柔之德躬淑(御/名)之儀敘于王¶
宮修厥婦事(魏氏具封某蚤備德容之懿雅勤/圖史之規進服宮闈率遵婦事)方哲¶
宗當宁旣殫夙夜之勞逮太母垂簾更資左右之助¶
<pb:KR4d0159_SBCK_001-9b>¶
感今懷昔撫事愴情爰申品秩之榮式示褒嘉之意¶
服我休命徃其欽哉¶
　　郭安奴轉尚儀蘇迎喜轉司寶宋七娘轉司衣¶
朕念昭慈保佑之功痛深追慕几筵初徹爰舉彞章¶
以爾祗奉壼闈夙夜不怠進升内職用示寵光服我¶
訓詞毋&KR0111;秪戒¶
　　朱倩奴轉掌綵¶
爾事我昭慈謹於内職愴念几筵之徹爰推綸綍之¶
恩進陟婦宮式彰寵渥¶
　　士晤轉防禦使¶
<pb:KR4d0159_SBCK_001-10a>¶
朕惟皇族近親不責以吏事須歲月之及序則遷厥¶
官茲實祖宗舊法務隆恩寵予其敢廢具官某神明¶
之胄禮法是遵居無席寵之驕克有維城之譽蚤奉¶
朝請進列衛官歲旣十周會課來上其正扞防之秩¶
用昭眷遇之私服我訓詞毋&KR0111;&KR0346;勵¶
　　陳永錫遷職¶
宮庭之制典司有官以率前後左右之人以申戒令¶
紏禁之事其職顧不重哉以爾早奮材能數更事任¶
歷險阻艱難之乆靡憚　勞於出入起居之間備見¶
忠謹積功旣著實簡予懷其進陟於内司俾益圖於¶
<pb:KR4d0159_SBCK_001-10b>¶
報効服此休命用副眷知¶
華陽集卷第一(畢)¶
<pb:KR4d0159_SBCK_001-11a>¶
