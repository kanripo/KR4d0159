# -*- mode: mandoku-view; -*-
#+TITLE: 華陽集
#+DATE: 2015-09-12 01:22:10.493836
#+PROPERTY: ID KR4d0159
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 38
#+PROPERTY: FILE SB12n0772-038華陽集-卷第三十八.
<pb:KR4d0159_SBCK_038-1a>¶
華陽集卷第三十八¶
　　　　　　　　　　金壇後學于孔兼校¶
　挽詞¶
　　顯仁皇后挽詞三首¶
輔漢陰功大生啇寳運開俸從湯邑省恩向外家裁¶
奄忽乗仙馭劬勞動聖哀園陵奉遺誥終不費&KR0022;財¶
　　二¶
長樂坤儀肅思齊母道全九州供大養八帙茂遐年¶
仗簇江山外哀纒日月邉遺芳歸史筆萬古照靑編¶
　　三¶
<pb:KR4d0159_SBCK_038-1b>¶
仗去慈寧殿神歸永祐宮問安迷輦道灑泣慟宸𠂻¶
水逝長江月天號宰木風平生尚慈儉流澤到無窮¶
　　鄭國太挽詞四首¶
五福兼全舉世稀庭闈早日見淸規應期千載生公¶
輔掩迹三遷號母師漢魏䟽封華國史蘋蘩遺德繼¶
周詩年年只說重陽近無復黄花酒一巵¶
一夕萱堂事巳非百年遺範在豐碑頒花玉殿春風¶
暖奉詔登樓夜漏移罷宴巳聞修故事回班那復見¶
新儀音容寂寞應仙去香火因縁只自知¶
蘭桂秋風一夜催衮衣何處望南陔堂堂斗帳銷香¶
<pb:KR4d0159_SBCK_038-2a>¶
篆鑑掩飛鸞下玉臺漢使從天虛鹵薄胡笳和月𦔳¶
悲哀東門咫尺佳城在𩀱鶴飛空日幾回¶
銘旌冉冉去飛揚蕭瑟西風泣𦘕堂不見魚軒辭繡¶
轂空餘鸞誥冷綃囊姓名自是標仙籍環佩應知返¶
帝鄉盡把遺芳歸史筆㑹令千古獨煇煌¶
　　何丞相挽詞三首¶
一德乗亨運三公&KR0227;宰司秉鈞回直道解組向明時¶
人去空圖𦘕名存粲鼎彛懸知千古後貪懦激淸規¶
　　二¶
帝念𧇊三鑑天臨動八鑾飛星瞻傅說舊學記&KR0372;盤¶
<pb:KR4d0159_SBCK_038-2b>¶
治定身先退名全德不刋於何驗符策有子嗣鴛鸞¶
　　三¶
不慭遺元老巖巖失具瞻勲庸扶廟社名字到閭閻¶
王國開封大師垣寵數兼夢雞初莫省今日竟成占¶
　　譚勝仲挽詞二首¶
詞伯風騷舊公朝𪧐望存郎官寧出宰廷尉亟平反¶
夢斷天衢逺愁連野樹昏秪應陰德茂蘭玉照于門¶
　　二¶
時論歸清德耽書到白頭士應知巳用人豈法家流¶
骨瘦凌孤鶴詩豪壓萬牛悲看𦒿舊傳誰復繼前修¶
<pb:KR4d0159_SBCK_038-3a>¶
　　湯德廣挽詞三首¶
四海知名士三朝老從臣勤王安反側分閫試經綸¶
天闊鴛行斷山空馬鬛新豐碑滿忠義千古詔簮紳¶
　　二¶
忠憤憂時切風雲得路先官箴循吏傳家法棣華篇¶
滅虜兵方急優賢席屢前如何天不慭高冢臥蒼煙¶
　　三¶
束髪師前軰忘年得此翁雞豚同里社詩禮共家風¶
别去十年久書無三月空歸來人不見銘旐舞斜紅¶
　　張彦度挽詩二首¶
<pb:KR4d0159_SBCK_038-3b>¶
京兆吾宗不乏人煌煌朱紱照簪紳棠陰訟簡絃歌¶
樂蓮幕才高畫諾新北海但知樽有酒萊蕪誰念甑¶
生塵哀笳忽送秋風急忍看遺蹤萬古陳¶
滿目溪山舊賞心杖藜那復共登臨平生友誼情無¶
間累世宗盟分更深顧我老懷誰告語思君遙夜獨¶
悲吟流風頼有諸郎在他日相親儻嗣音¶
　　莊弱翁挽詩二首¶
厚德鄉評最知名國士同郎曹參列𪧐宰屬輔宗工¶
紫詔恩垂下黄梁夢巳空九原那可作流涕濕西風¶
　　二¶
<pb:KR4d0159_SBCK_038-4a>¶
仕路靑霄逼還家白髮生一麾驚昨夢三徑適幽情¶
孰謂如蘭契先隨逝水傾送君悽斷處煙雨暗銘旌¶
　　胡氏碩人挽詞二首¶
吾舅當朝傑幽芳配德同典刑家法整湯沐上恩隆¶
鸞影悲塵鑑蘭芬泣露叢音容不知處宰木夜號風¶
　　二¶
我有劬勞念多從外氏游母儀頻接侍賔饋毎淹留¶
應惜年垂老相親禮特優一朝千古别衰淚不能收¶
　　舅李侍郎挽詞三首¶
射策飛騰早推賢望實兼直心常自&KR0018;大器果難淹¶
<pb:KR4d0159_SBCK_038-4b>¶
持橐丹墀穩分符𦘕㦸嚴平生莫追憶淚盡轉愁添¶
　　二¶
諸舅唯公在承顔念母存笑看身巳老情話意彌温¶
不作求田計方期報主恩高堂忽蕭瑟誰爲賦招䰟¶
　　三¶
彊健公先去零丁我曷從同盟空白水酷似有衰容¶
休說鵷行夢看成馬鬛封淚流南望眼愁絕暮雲重¶
　　洪慶善挽詞二首¶
𦘕省真郎選朱&KR1650;老郡侯名歸時論重行向古人求¶
𥊏學千雞跖修文五鳯樓秋風忽驚夢懷舊涕交流¶
<pb:KR4d0159_SBCK_038-5a>¶
　　二¶
忝戚鄉閭舊論交道義深窮搜千古意樂易一生心¶
遭謗身雖貶全名死不沉君恩爲昭雪歸窆得家林¶
　　吴氏太淑人挽詞¶
生兒要路早飛騰玉瑱金花寵屢膺天壽康寧逾九¶
帙佛心明了契三乗葭莩永歎音容阻閭里空存孝¶
義稱追想潘輿從游處青青煙草正愁凝¶
　　陳叔美挽詞¶
坦腹東牀衆莫竒堂堂吾弟獨君知交親未及親三¶
歲淪䘮俄驚共一時琴在我方悲子敬禮存誰爲哭¶
<pb:KR4d0159_SBCK_038-5b>¶
言思山阿幽室千年閟挽語空吟靖節詩¶
　　外祖李承事挽詞二首¶
總角承顔賴擊蒙後生因識古人風忘情自到羲皇¶
上盛事多談慶曆中𩀱壽兒孫青&KR0002;&KR0002;一門慈孝鬱¶
葱葱吁嗟𦒿舊今何在古木斜陽瀨水空¶
西山忽與老人期未報深恩忍復思燕及祖風從少¶
小與聞家訓識操持聊從諸舅紀遺行深媿外孫無¶
好辭懸想追封在他日附書名傳有佳兒¶
　　舅李義&KR0056;挽詞¶
由來甥舅兩相依存没誰知半路虧在側毎&KR0170;誇叔¶
<pb:KR4d0159_SBCK_038-6a>¶
寳不才那得似牢之臨風酌酒酬春處對月憑軒語¶
夜時回首凄凉巳陳迹壯心無哭奈愁思¶
　　沈洞元挽詞¶
天闕辭嚴召雲棲得坐忘尊生三洞籙起死上池方¶
神託飛魚化丹餘舊竈香從今紀甲子華表佇還鄉¶
　　徐獻仲挽詞¶
一尊相别未經時情話如今忍復思老去交親能有¶
幾年來懷抱更誰知谿橋路斷秋風急香火庭空曉¶
日遲三尺孤墳閉千古傷心東望涕交頥¶
　　丁宣仲挽詞¶
<pb:KR4d0159_SBCK_038-6b>¶
回首三年别追懷一笑歡坐移香砌暖飲散燭花殘¶
蒿里歸何速桃蹊忍更看秋原愁絕處爲想鶺鴒寒¶
　　李居正挽詞¶
白首論交舊黄冠獨此人誠全知俗薄語直見情親¶
上館鍾魚在空壇月露新如今入山去行處是悲辛¶
　　丁明仲挽詞二首¶
世德知名早鄕評第一流折腰官易厭拄頰興難收¶
博物千㝷海高情百尺樓平生松菊徑蕭瑟晚雲秋¶
　　二¶
里社欣相接葭莩晚益親過從忘客禮簡易見天真¶
<pb:KR4d0159_SBCK_038-7a>¶
把酒㣲風夜歸舟細雨春如今毎追憶悽慟欲傷神¶
　　陳美成挽詞二首¶
望族推平輿淸芬嗣太丘鄕評嚴禮法家學&KR0201;源流¶
幸託葭莩契方期杖屨遊西風忽悲慘忍復看眠牛¶
　　二¶
德潤洮湖闊心平福地安流風前軰似雅量鄙夫寛¶
松菊開三徑芝蘭秀二難百年如轉燭蕭瑟夜堂寒¶
　　丁宋&KR0056;挽詞¶
舊約頻相過交情忍獨違四時閑杖屨一榻冷煙霏¶
易感龍祠别難期鶴馭歸老懷誰共語東望益霑衣¶
<pb:KR4d0159_SBCK_038-7b>¶
　　彦飾弟挽詞二首¶
吾家奕奕茂芝蘭士論尤推季孟間挾策可憐場屋¶
老杜門空對水雲間嗟余屏迹常多病幸爾論心數¶
解顔乗興過從無復日忍將愁眼望西山¶
解組歸來㑹靣初杖藜朝暮過吾廬相親樽酒情無¶
間共話田園樂有餘樗散年頽方𠋣託棣華風急頓¶
蕭踈堂堂人物無高壽不那哀傷淚滿&KR0322;¶
　　彦深弟挽詞¶
憶弟懸弧日當余弱冠年艱勤同素志衰病各華顚¶
辭祿歸相𠋣驚䰟去忽先一樽風雨夜那復共蟬聮¶
<pb:KR4d0159_SBCK_038-8a>¶
　　陳子張挽詞二首¶
地𤼵湖光秀神鍾鶴骨淸高談排俗子執友遍時英¶
枳&KR0068;鸞棲在松楸馬鬛成欲收東望眼流涕&KR0002;爲情¶
　　二¶
交契先朝露凄凉對夕暉箕裘三世逺簿領一官㣲¶
翠柏開新隧靑編冷舊幃元方未慚長萬里看橫飛¶
　　堅所生母李氏安人挽詞五首¶
僊李移根逺夭桃表慶長九重頒象服三世奉萱堂¶
尚想慈祥性難追淡靚粧眼酸生怕哭𩀱淚忽淋浪¶
(夭桃事/見後)¶
<pb:KR4d0159_SBCK_038-8b>¶
　　二¶
四德騰芳早三乘悟性空淸修忘俗累勤儉肅家風¶
舞鏡鸞悲影飛花雨泣叢愁情無處着半入夢䰟中¶
　　三¶
舊約余偕老分違汝忽先有懷中饋闕無憾母儀全¶
望斷送歸路哀纒垂盡年何當卜同穴相與伴愁煙¶
　　四¶
七帙開逾半孤芳散&KR0002;飄可憐頻舉案那復記吹簫¶
翠幌浮埃積熏爐舊炷消如何&KR0009;懷抱細雨夜蕭蕭¶
　　五¶
<pb:KR4d0159_SBCK_038-9a>¶
<pb:KR4d0159_SBCK_038-10a>¶
